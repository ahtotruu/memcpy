%!TEX TS-program = arara
% arara: myindex

\index[ppl]{Roos, Meelis}
\textbf{\enquote{Kuidas sina arvutite juurde said?}}

Kõige esimene mälestus millestki arvutitega seoses on koolieelsest ajast, kui mõnikord läksime emaga lasteaiast koju mööda Liivi tänavat. Paremat kätt mäe otsas oli üks neljakordne maja. Ema ütles, et see on arvutuskeskus, ja see kõlas aukartustäratavalt ja põnevalt.
Päris arvutite juurde sattusin isa töö juures kaheksakümnendate lõpus. Füüsikud ostsid omale mõned arvutid elektromeetria laborisse, eksperimendi juhtimiseks. Arvutid olid CAMAC\sidenote{\emph{Computer-Aided Measurement And Control (CAMAC)} (elektroonikastandard andmete kogumiseks ja seadmete kontrolliks; kasutusel (osakeste) füüsikas aga ka tööstuses}) kontrolleriga vene DVK-d\index{Arvutid!DVK}\sidenote{\begin{russian}ДВК, Диалоговый вычислительный комплекс\end{russian}. Nõukogude personaalarvuti, ühilduv DECi PDP-11\index{PDP-11} perekonnaga. Varasemad mudelid on tuntud ka kui Elektronika MS-0501\index{Arvutid!Elektronika} ja Elektronika MS-0502}.

\textbf{\enquote{Kus see kõik sündis?}}

See juhtus Tartus\index{Tartu}, Tartu Ülikooli\index{Tartu Ülikool} juures. Isa oli Tartu Ülikooli Füüsika Osakonnas\index{Tartu Ülikool!Füüsika Osakond}\sidenote{Täpsemalt oli tegu Füüsika-Keemiateaduskonna Füüsika osakonnaga} füüsik. Nad tegelesid elektroonika mõõteseadmete välja töötamisega ja said isegi mingisuguse auhinna elektromeetri eest, mis eriti väikesi laenguid registreeris. Näiteks visati pastaka kuul, millel oli mingi laeng, kusagilt läbi ja mõõdeti see laeng mööda minnes ära. Neil oli seal elektromeetria sektoris lahe töögrupp, noored ülikoolist tulnud mehed tegid koos lahedaid asju. Nende katsete juures oli vaja andmeid töödelda ja katseid juhtida, selleks käis arvuti külge spetsiaalne lisaplokk. Ploki sees oli analoog-digitaaalmuundur (võibolla vastupidi ka aga igatahes niipidi neid kasutati). Füüsikud õppisid programmeerima, et suuta oma eksperimendi andmeid reaalajas kätte saada. 

\textbf{\enquote{Aga mis arvuti see selline oli, mis suutis andmeid niimoodi reaalajas kätte saada?}}

DVK-2M. Vene LSI-11\sidenote{DECi PDP-11 perekonna liige, tuntud ka kui PDP-11/03. Masinat tutvustati 1975. aastal ja ta oli oma sarjas esimene, mille CPU oli integreeritud. Mitte küll ühele, vaid neljale Western Digitali poolt toodetud \emph{Large Scale Integraton (LSI)} kiibile). Meelise sõnul: \enquote{PDP-11 oli legendaarne DECi masin iidsel ajal enne meie aega}} analoogid. Peaaegu täpne kloon aga natuke kohapeal ka täiendatud. Programmide poolt ühilduv aga mitte identne. DVK peal jooksis näiteks DECi originaal-opsüsteem RT-11\index{RT-11}. RT-11SJ oli igapäevane opsüsteem, see oli \emph{single job} ja RT-11FB'l oli \emph{foreground} ja \emph{background}, millega sai taustal jooksutada mingisugust teist tegevust. 

\textbf{\enquote{Kui vana sa olid, kui su isa need arvutid omale hankis?}}

Põhikooli teises pooles. Ega mul ei olnud põhjalikku teadmist, mida selle arvutiga teha saab. Kui ma tegin isale tekstisisestustööd, näiteks sugupuu andmete sisestamiseks, siis sain ma pärast seda kuni õhtuni mängida. Lemmikmäng oli Wall\index{Mängud!Wall}, seina pommitamine reketiga. Isa pani mind arvuti taga kohe tööle, et mu huvist miskit miskit kasu oleks, mis ma niisama aega raiskan. Programmeerima õpetati ka, eks nad ise ka õppisid. Isa rühmas programmeeriti BASICus\index{Keeled!BASIC}, FORTRANis\index{Keeled!FORTRAN} ja CASICus\index{Keeled!CASIC}. See viimane oli CAMACi kontrollerite programmeerimiseks mõeldud BASICu ja Pascali\index{Keeled!Pascal} vaheline keel\sidenote{Ilmselt peetakse silmas keelt formaalse nimega \emph{ANSI Standard Real-Time BASIC}, mille spetsifitseerib IEEE standard \enquote{726-1982 - IEEE Standard Real-Time BASIC for CAMAC}}. Selles viimases mina ei sattunud programmeerima, küll aga BASICus. Minu parim programm oli programm, mis ajas inimesega eesti keeles juttu. Programm ütles ühe lause, kasutaja ütles lause ja programm valis juhuslikult vastuse sisseprogrammeeritud lausete hulgast. Ta suutis mõnikord teemas ka püsida. Näiteks kui programm ütles \enquote{Osta elevant ära}, siis järgmised kaks lauset olid, et \enquote{Kõik ütlevad nii, aga osta elevant ära}. Enne ta ei läinud järgmist lauset valima kui ta oli kaks vastust saanud. Seda mängu teiste töötajate lapsed mängisid ja neil oli lõbus. See oli lahe emotsioon, et ma tegin midagi, mis teistele lahe oli. 

\textbf{\enquote{Huvitav, et sa kohe hakkasid mängu tegema ja seejuures kohe midagi AI-sarnast}}

See tundus kõige lahedam asi mida teha! 

\textbf{\enquote{Need füüsikud pidid ju kähku õppima, sest reaalajas riistvarast andmeid lugeda on ju keeruline?}}

Neid oli seal rühmas vähemasti kolm meest, kes programmeerimist õppisid. Neil oli üks natuke noorem pundis, kes oli nende põhiline arvuti-mees ja kes seda vist paremini jagas kui teised. Tema juures oli see CAMAC kontroller, millest enne juttu oli. Arvuteid oli selle labori peale vähemasti kolm tükki, aga üks oli see põhiline eksperimendi juhtimise oma. Mina kasutasin arvutit, mis oli niisama masinakirjutaja toas ja mida kasutati programmide sisestamiseks ja muidu andmetöötluse jaoks. Näiteks isa tegi selle abil sugupuu üles joonistamist, neid puid sai rullpaberile\sidenote{Toonaste printerite puhul oli tavaline, et paberi jooksis printerisse perforeeritud servadega rullist, nii sai paberit kiiremini liigutada} välja trükkida. Kui hiljem koolis tulid mingid tudengid ja andsid igaühele paberi, et joonistage oma sugupuu üles, siis mina palusin isal lihtsalt ühe koopia välja trükkida.

\textbf{\enquote{Aga miks sa lasid ennast sellesse suhteliselt igavasse andmesisestaja rolli suruda? Lihtsalt, et saaks mängida?}}

Algul selleks, et saaks mängida. Aga kui selgus, et ise programmeerida saab ka ja see on täitsa lahe, siis ma pigem mängimise asemel keskendusin rohkem sellele. Ma ei jätnud mängimist päris maha, mängisin ikka ka vahel. 

Mind köitis programmeerimise juures, et programm võis vähendada käsitööd. Näiteks ESC koodidega printerile õigeid asju saates\sidenote{\emph{Epson Standard Code for Printers, ESC/P\index{ESC/P}} on Epsoni poolt maatriksprinterite jaoks välja töötatud (ja termoprinteritel siiani kasutusel olev) keel, mis võimaldab juhtida rastrivõimekuseta printerit. Keel sai oma nime sellest, et tema käsud algasid sümboliga ESC (ASCII 27). Näiteks ESC E lülitas sisse ja ESC F välja rasvase trüki} trükkisin oma õpiku silte, kus oli rasvases ja suuremas või väiksemas kirjas kõik vajalik erinevatel ridadel kirjas. Üks ema tuttav tahtis oma firma logo visiitkaartidele, see logo tuli siis teisendada Epsoni printeri graafika ESC-jadadeks. Ma joonistasin selle \emph{bitmap}ina üles aga siis leidsime, et ei tasu vaeva ja seda logo ma ei teinud. See oli näiteks koht, kus ma leidsin, et programmist võiks oluliselt kasu olla. Ja üheksandas klassis oli seik, kus ma jäin füüsika tunnis programmeerimisega vahele -- kirjutasin oma vihikusse mingit BASIC-programmi ja õpetaja läks mööda ja ütles midagi stiilis, et siin tunnis tegeleme füüsikaga, mitte programmeerimisega. Ja keskkoolis tegin programmi, mis otsis lähendusi kaheteistkümnendale juurele kahest, nii et saaks isaga süntesaatori ehitamisel sagedusjagaja täpse teha -- oli esimene kasulik programm, mida ma mäletan.

\textbf{\enquote{Kuidas õppimine käis?}}

Ma sain mingisuguseid venekeelseid raamatuid. Osalt raamatukogust isa tõi, osalt oli ehk mõni raamat tal töö juures olemas.  Need olid enamasti kusagilt laenatud. Näiteks mul oli segadus ASCII koodi ja \emph{Escape} koodidega, mida sai printerile ja terminalile saata. Siis ma mäletan, et küsisin isalt nõu, et mis neil vahet on et kas see on seesama asi. Ja siis oli erinevaid raamatuid . Näiteks oli üks raamat BASICu kohta, kus mingisuguse käsu kohta on mul siia maani meeles kirjeldus, mis minu meelest ei sobinud niisugusesse raamatusse: \begin{russian}\enquote{эта команда работает хорошо}\end{russian}. See käsk töötab hästi. Minu meelest oli see lati liiga madalale laskmine. Minu meelest peaks kõik hästi töötama, asjad tuleks nii teha. 

\textbf{\enquote{Sul oli ju siis päris korralik vene keele oskus?}}

Jah, ma olin üheksandas klassis umbes kui ma programmeerimist õppisin ja kannatas venekeelset raamatut lugeda küll. Meil oli põhikoolis selline vene keele õpetaja, kellega pidi õppima, mul tõenäoliselt oli üsna normaalne vene keele oskus selle vanuse kohta. Ma käisin Tartu 12. Keskkoolis\index{Koolid!Tartu 12. Keskkool}. Meil oli üks ukrainlanna, Zinaida Tovkatš vene keele õpetajaks. Tema kohta meie kirusime, et ta on väga range ja isegi haige ei ole kunagi. Muudkui peab õppima ja muidu ei pääse. 

\textbf{\enquote{Kas keegi sind õpetas ka või käis ainult raamatu järgi see asi?}}

Isa õpetas mulle neid asju, mida tema teadis. Näiteks õpetas ta mulle plokkskeeme, sest ta ise õppis nende abil. See kestis kuni keskkooli ajani välja, et kui mina tegin programmi ja see ei töötanud, siis oli kaks viisi silumiseks. Üks oli see, et ma trükin ta rullpaberil välja ja loen õhtul kodus. Teine võimalus on see, et ma joonistan selle asja plokkskeemiks ja lähen näitan isale. Sealt pealt tema oskas vigu leida küll. Ja plokkskeemiks joonistamisel leidsin ma tihti vead ise ka üles. Ja isegi kui ma Pascal-keeles kirjutasin, mida isa ei osanud, ma sain temalt ikkagi plokkskeemide tasemel abi. Sest isal oli hea loogiline mõtlemine ja ta seletas mulle minu vead ära küll. 

Minu ülesanne oli kodus keskkütte katla alla tuli teha. Selle süütamiseks oli füüsikaosakonnast toodud vanapaberit, mille hulgas oli teinekord mingeid arvuti väljatrükke, mida ma lugesin. Panin need kõrvale samal ajal kui ajalehed ja muud läksid katla süütamiseks. Näiteks ma leidsin Minsk 32\index{Arvutid!Minsk-32}-e\sidenote{Minsk-32 loodi kuuekümnendatel, nagu nimigi ütleb, Minskis. Tegu oli mitmest mudelist koosneva Minsk suurarvutite sarja kõige võimekama esindajaga. Oli laialdasel kasutusel, kuni asendati seitsmekümnendatel IBM 360 kloonidega} mingisugused 32-bitised krahhi- või muidu mälutõmmised. Ma olin üllatunud, et minul on 16-bitised PCd (see oli tol hetkel hiljem vist kui ma juba PC taga olin) aga nendel oli juba siis 32-bitine arvuti. Ja seal olid FORTRAN-programmid, mida ma huviga lugesin. Isa kõrvalt ütles, et ah, need ei ole suurt midagi väärt, et see mees, kelle programmid need on, ei oska veel eriti programmeerida, tema programmide pealt pole eriti mõtet eeskuju võtta. Aga põnev oli neid lugeda sellegi poolest. FORTRANit õppisin keldris katla kütmise juures!

\textbf{\enquote{Miski pani sind tulehakatust lugema, mis see oli?}}

Seal olid uued põnevad asjad!

\textbf{\enquote{Kas sa peale tulehakatuse midagi muud ka lugesid? Või oli näiteks muusika huvi?}}

Ulme huvi natuke oli. Mul õnnestus saada venekeelsed Asumi\sidenote{Isaac Asimovi poolt kirjutatud sari. Ilmus esmakordselt triloogiana 1951. aastal, tunnustati 1966. aastal Hugo auhinnaga \enquote{\emph{Best All-Time Series}}. Alates 1981. aastast lisandus triloogiale veel köiteid} seeria raamatud, neid oli rohkem kui kaks esimest\sidenote{Eesti keeles ilmusid kaks esimest Asumi raamatut \enquote{Asum} ning \enquote{Asum ja impeerium} vastavalt 1985. ja 1989. aastal Linda Ariva tõlkes}. Asumid mulle meeldisid ja ühe isa sõbra käest laenasime venekeelsed ülejäänud Asumi raamatud. Mul õnnestus vene keeles raamatut lugeda, ma olin selle üle sügavalt üllatunud. Isa luges neid algul ise, hiljem mina. Nii et ulme huvi oli küll, aga see ei olnud väga sügav. Seda oli valdavalt nii palju, kui kodus sattus Mirabilia sarja ulmekaid olema. Need said kõik läbi loetud. See ei olnud esialgu eriti seotud arvutitega, arvutid olid asi, mis tuli reaalsest maailmast. Näiteks sõitsin bussiga koju ja ükskord Pärmivabriku peatusest mööda sõites parajasti ema seletas mulle arvutiviiruste kohta, mida ta oli kuskilt Horisondist või mõnest niisugusest kohast lugenud. Väga põnev oli. Parajasti sõitsime Pärmivabriku peatusest mööda, kui ma esimest korda arvutiviirustest kuulsin. Seda ma mäletan. 

\textbf{\enquote{Kas sa olümpiaadidel ka käisid?}}

Jaa, käisin. Matemaatikaolümpiaadil käisin neljandast klassist saadik. Oli naljakas korrelatsioon: lastest, kellega ma olin koos käinud ülikooli töötajate lasteaias, neist nii mõndagi sai seal olümpiaadidel kohatud. Järgmine laine olümpiaadidega oli keskkooli minnes. 

Miks ma vanast koolist ära läksin? Vanas koolis oli nii, et keskkoolis pidi tulema kaks klassi. Reaalkallakuga ja humanitaarkallakuga. Ja humanitaarkallakuga pidi see \enquote{A} ja eliitklass tulema, kuhu paremad õpilased lähevad ja ülejäänud võinuksid minna sinna reaalkallakuga klassi. Ma leidsin, et see on lati alla laskmine, et ma tahaksin ikka paremat. Mind kutsuti Nõkku\index{Koolid!Nõo Keskkool}. Hilisem ülemus Cyberneticast\index{Cybernetica}, toonane Nõo kooli direktor Uuno Puus\index[ppl]{Puus, Uuno} saatis laiali kõikidele olümpiaadikutele Nõo kooli kutseid. Sain ka. Kaalusin. Oli kaugel. Raske. Siis selgus, et esimene keskkool Tartus\index{Koolid!Tartu 1. Keskkool} on ka täitsa kõva tasemega. Helistasin kooli ja küsisin, et kas teil arvutiklass on. Direktor võttis vastu ja reklaamis, et neil on väga hea arvutiklass. Selle peale ma otsustasin sinna minna. Viisin paberid Esimesse Keskkooli, kui 1990. aastal sisse astusin, oli see juba Hugo Treffneri Gümnaasium\index{Koolid!Hugo Treffneri Gümnaasium|see{Tartu 1. Keskkool}}. Olid tõesti väga head arvutid (Yamaha MSX-II), lisaks arvutiklassile ka Juku\index{Arvutid!Juku}-klass. 

\textbf{\enquote{Sul oli siis selge arusaam, et sa just sinna kooli tahad minna?}}

Jah, ma läksin nimelt sinna. Selle kohta tegi ajaloo õpetaja meil kunagi pisikese kiire küsitluse üheksanda klassi kevadel. Et paljud teist siia jäävad ja paljud lähevad kuhugi mujale. Ja siis ta küsis kolme tema nina all oleva tegelase käest. Esimeses pingis sattusin mina istuma ja minu tagant kahe tüdruku käest, kes olid ka kätt tõstnud, et lähevad mujale, küsiti, mis nad teevad. Need oli täpselt need kolm, kes läksid Esimesse Keskkooli. Nii et kõik, mis ta küsis, sai vastuseks, et lähme ära esimesse keskkooli. Tüdrukud läksid teise paralleeli, bioloogia-keemia harusse. See tundus olevat umbes see vanus, kus mõned hakkasid ise mõtlema oma tulevikule ning seda planeerima ja mõned lasid asjadel isevoolu teed minna. Mina olin nende hulgas, kes leidis, et ma tahan ise oma tulevikku kujundada.

\textbf{\enquote{See oli see aeg, kui ühiskonnas hakkas juba muutus tulema, eks ole}}

Natuke oli juba varem selles mõttes, et kooperatiivid\sidenote{Nõukogude Liidu lõpuaastatel lubatud spetsiifiline ettevõtlusvorm, neid kasutati esimesel võimalusel massiliselt väike-ettevõtluse alustamiseks} olid juba varem olemas ja asjadest tohtis rääkida. Selle sama üheksanda klassi jooksul ma jõudsin kaks korda kirjutada ühele õpetajale referaate, millest võib olla aasta varem oleks vanematel pahandus tulnud. Aga siis juba tohtis. Selle õpetaja kohta oli teada, et ta on üks paras punane. Aga sain nende referaatide eest isegi kiita, mis oli üllatav. Ma mõtlesin, et tuleb kuidagi oma seisukohti kaitsta, sain hoopis kiita. 

\textbf{\enquote{Kas sind keskkooli ajal tööle ei tõmmatud kuhugi?}}

Ainult natukene. Tiražeerisin isa töö juures elektromeetrite trükkplaate. Joonistasin ahjulakiga ja risti ära lõigatud otsaga süstlaga rajad, söövitasin plaadi ära, tinatasin ära ja jootsin sinna peale kõik elemendid vastavalt skeemile. 

\textbf{\enquote{Aga see tahab ju käelist oskust ja elektroonikahuvi, kust sul see?}}

Seitsmeaastaselt oli mulle vist isa töö juures jootekolb esimest korda kätte sattunud, kui ma suvalisi tükke kokku jootsin. Eks ma oskasin kolbi hoida ja elektroonikahuvi mul oli. Aga elektroonikat ma ei osanud, analoogelektroonikat ei ole ma kunagi ära õppinud. Üldisi põhimõtteid tean aga ise midagi teha ei ole osanud.

Digielektroonika oli seal kõrval. Kui keskkool hakkas läbi saama ja oli vaja ülikooli minna, siis mina olin neljandast klassist peale kindel olnud, et ma lähen füüsikat ja nimelt elektroonikat õppima. Aga siis tulid arvutid, kah põnev elektroonika värk, neid sai matemaatikateaduskonnas ka õppida. Mul oli kuhugi ilma eksamiteta sisse saamised, äkki matemaatikasse ja füüsikasse olümpiaadi tulemuste pärast või midagi. Otsustasin matemaatika kasuks, sest füüsikaosakonnas ma olin kogu aeg kohal ja mulle ei meeldinud see. Tundus, et kui midagi ära tahta teha, siis peab ainult endale lootma. Oli nihukesi saarekesi, kes tegelesid oma kitsa erialaga, aga laiemat kandepinda ma ei märganud. Oli töögruppe, kes olid vingel tasemel ja tegelesid oma asjaga. Võib olla, et ma ei sattunud õigete inimestega kokku, aga tundus, et pigem on füüsika nihukene seisev konnatiik. Igaüks on seal kinni, kus on, ja nii on. 

Ega seal oli huvitavaid ja põnevaid asju ka. Näiteks olid füüsikapäevad, kus mu isa käis kuulamas Undo Uus\index[ppl]{Uus, Undo}i, kes rääkis materialismi ümber lükkamisest filosoofiliselt. Isa tuli koju, jutustas. Mina panin kõrva taha. Selliseid asju oli sealt ikka päris mitmeid. Füüsikalist maailmapilti tuli vanemate kõrvalt üksjagu, see oli mul olemas. 

\textbf{\enquote{Kuidas sa siis ikkagi matemaatikat sattusid õppima? Lihtsalt seepärast, et sai eksamiteta sisse?}}

Füüsikasse ma oleks vist ka saanud ilma eksamiteta, need ei oleks probleem ka olnud, ma arvan. Olin lihtsalt laisk, laisad me olime kõik. Keskkoolis klassijuhatajal tuli kaheteistkümnendas klassis üritada meile ikka auku pähe rääkida, et poisid olge tublid ja võtke tehke need eksamid ikka ära, siis saab medalile pretendeerida, muidu ei saa. Aga medaleid oleks ju vaja. Siis me tegime vist kolm medalit klassi peale või midagi. Mina sain hõbeda. Ma täpselt ei mäletanudki, kunagi hiljem kooli koduleheküljelt lugesin. Seda ma mäletasin, et medal oli, aga mis medal, seda ei mäletanud. Polnud oluline, see tuli iseenesest. 

\textbf{\enquote{Ühesõnaga, matemaatikasse sa läksid seepärast, et füüsika tundus natuke seisev vesi olevat?}}

Jah. Ja ma olin kuu aega enne paberite sisse andmist kindel, et matemaatikasse ma küll ei lähe. Me käisime koolist tiimiga Moskva\index{Moskva} lahtisel olümpiaadil matemaatikas. Seal olid mingid doktorandid, kes meiega tegelesid. Ühtlasi toimus seal ka \begin{russian}Международная конференция старшикласников "Наука, природа, человек"\end{russian}\sidenote{\enquote{Rahvusvaheline vanemate klasside konverents \enquote{Teadus, loodus, inimene}}} kus keskkooliõpilased said ise tehtud asju esitada. Keegi oli teinud kiiret vektorgraafikat, et voldime siin kuubikut kiiremini kui AutoCAD, või mis iganes. Ägedaid asju oli tehtud. Seal oli mingit Hollandi rahvast ka, oli rahvusvaheline küll. Seal need doktorandid, kes meiega tegelesid, olid nihukesed parajad uhuud. Näiteks tuleb tegelane hommikul tahvli ette, triiksärk on lükatud alukate sisse, alukad ulatuvad kümme sentimeetrit pikkade pükste pealt välja ja tuleb niimoodi tahvli ette. Ma leidsin, et vot matemaatikuks mina küll ei lähe. Aga siis ma mõtlesin ikkagi ümber. Matemaatikuks ma ei tahtnudki, ma läksin neid arvuteid õppima matemaatikateaduskonna\index{Tartu Ülikool!Matemaatikateaduskond} poolt. Mitte elektroonika poolt aga programmeerimise poolt. 

\textbf{\enquote{Kuidas sulle ülikooli üleminek tundus? Sa ütlesid, et olla laisk olnud. Minu mälu järgi pidi ülikoolis kohe hakkama tööd tegema?}}

Jaa. Keskkoolis ma sain endale lubada laisk olemist isegi seal eliitkoolis, no vähemalt mingil tasemel. Ja ma sain keskkoolis arvutimängude mängimise isu täis mängida. Ostsin omale üheksanda klassi lõpus ZX Spectrum-i\index{Arvutid!ZX Spectrum}\sidenote{ZX Spectrum oli Sinclair Research'i poolt 1982. aastal Ühendkuningriigi turule lastud 8-bitine personaalarvuti, mõeldud peamiselt koduseks kasutamiseks. Selle kloone liikus Nõukogude Liidus hulganisti, skeemid olid koguni hobiajakirjades avaldatud} Leningradi turu klooni 1500 rubla eest, kui rubla juba kukkus. Siis oli suur rahanumber, aga ma sain oma isu täis mängida. Joystick\sidenote{Eesti keeles \enquote{juhtkang}. Eelmise sajandi algul Ameerika Ühendriikides patenteeritud, Teises Maailmasõjas Saksa vägede poolt laialt kasutatud ja kuuekümnendate lõpus arvutimängude külge jõudnud kaheteljeline juhtimisvahend. 21. sajandil kaotas ta mängude juhtimisel kiiresti populaarsust hiirtele ja on praegu peamiselt kasutusel lennunduses} sai peeneks mängitud, plastmassi paikasin alumiiniumiga. Tuttav treial tegi talle uue varre, pärast kippusid kontaktid läbi põhja tulema. Aga Spectrum oli nii hea arvuti, sellest sai aru igat pidi! Sai programmeerida BASICus ja Z80 Assembleris\index{Keeled!Assembler}. Sellest arvutist võis lõpuni aru saada. Elektroonikast peaaegu ka, välja arvatud videopildi genereerimise osa. Originaalis kasutati ULA kivi, vene variandis realiseeriti see laus-elektroonikana\sidenote{Originaalne ZX Spectrum sisaldas kahte suurt 40-jalaga mikroskeemi - Z80 protsessor ja üks eelprogrammeeritud loogikamassiiv (ULA - Uncommitted Logic Array). N-liidus tehtud Sinclairi koopiad kasutasid viimase asemel tervet trükkplaaditäit lihtloogikaelemente.}, sest seda kivi ei olnud kloonina võtta. Nii et ma sain sõbra Sinclairi diagnoosimisega hakkama. Näiteks, et sul on ROMi see ja see jalg lahti ja ei anna kontakti, seetõttu on tähtedel vertikaalsed kriipsud läbi, nagu dollarimärgid. Tähtede tabel oli ROMis ja kui seal bitt oli maas, siis joonistati selle biti koha peale alati täpp ja tekkis püstkriips. Järelikult pidi sellel ROMi kivil selle biti jalg mitte kontaktis olema.

\textbf{\enquote{See tähendab, seda, et sa pidid neid asju põhjalikumalt uurima?}}

Skeeme ma ikka kuskilt raamatutest ja mujalt nägin. Keskkooli lõpus, kui Venemaal käisin, ostsin metroost raamatu \begin{russian}Введение в схемотехники IBM PC / AT\end{russian}\sidenote{Eesti keeles \enquote{Sissejuhatus IBM PC/AT skeemitehnikasse}. Ilmselt peab Meelis silmas kodanike \begin{russian} Г. Н. Левкин\end{russian} ja \begin{russian}В. Е. Левкин\end{russian} 1991. aastal ilmutatud raamatut}. Venelased olid 286 skeemid välja ajanud arvuti järgi ja üles joonistanud. Neil oli seal viga, minu mälu järgi. Mingi reset signaali puhul oli aktiivne null ja aktiivne üks kusagil segamini, niisugust asja trükitud raamatus avastada oli igatahes lõbus. See Venemaal käik oli seesama kord, kui me olümpiaadil ja konverentsil käisime. Konverentsi osast ei teadnud me enne midagi, kui me sinna kohale sattusime. Meil ei olnud mingeid ettekandeid, kuulasime niisama, mis räägitakse. Ja vaatasime, mihukesed on kenamad tüdrukud. Üks vene Maša oli kõige kenam. 

Olümpiaadil me eriti hiilgavaid tulemusi keegi ei saanud. Mina sain meie pundist kõige parema tulemuse, sest ma ei joonud eelmisel õhtul alkoholi. Seda oli seal saada ja siis järgmisel hommikul pohmakaga inimesed ei esinenud oma võimete tasemel. Nii tuligi välja, et mina olin meie omadest parim, kuigi vähemasti üks kaasas olnud meestest oli parema peaga. Minu jaoks oli õppetund, mida rõõmsalt teistele edasi jagada: et näe, olümpiaadi tulemus sõltus selgelt sellest, kes ja mida eelmisel õhtul jõi. 

\textbf{\enquote{Räägi palun ülikoolist, me sattusime seal 1993. aastal kokku. Kuidas sulle see matemaatika tundus, mida me kohe esimese semestri alguses saama hakkasime?}}

See oli üks suur kukkumine. Ma näiteks mõtlesin ülikooli tulles, et ma tean, mis on reaalarv. Siis tuli matemaatilise analüüsi esimene loeng, kus hakati neid defineerima. Kõike hakati algusest peale defineerima, kõik muu ehitati ainult nende definitsioonide otsa. See kõik tahtis palju harjumist ja palju tööd aga mina ei olnud harjunud tööd tegema. 

Ma mõtlesin, et ma oskan programmeerida, kui ma ülikooli tulin. Aga Rein Pranki\index[ppl]{Prank, Rein} matemaatilise loogika õppeprogrammid näitasid, et on veel palju asju, millest ma aru ei saa. Seal joonistati näiteks ekraanile tõestuspuu ja ma mõtlesin, et \enquote{Vau, puud ma niimoodi joonistada ei oska}. Me õppisime seda küll hiljem umbes kolmandal kursusel Varmo Vene\index[ppl]{Vene, Varmo} Funktsionaalses Programmeerimises, kus me mingi \emph{minimax}i\sidenote{\emph{Minimax} on algselt nullsummamängude analüüsiks formuleeritud otsustusalgoritm, kuid mida on hiljem oluliselt laiendatud ning mis leiab laiemalt kasutust tehisintellekti puhul, statistikas, filosoofias ja mujal. Algoritm minimeerib võimalikku kahju halvimal, maksimaalse kahjuga, juhul andes optimaalse mängustrateegia eeldades, et ka oponent mängib optimaalselt} ülesande tüübi näiteülesandeks puu paigutust tegime. Esimese kursuse järel oleks seda ehk rekursiooniga ka kuidagi teha saanud, aga see oli jah näide sellest, et kõik ei ole ikka triviaalne. Ei saa igale asjale jõuga peale minna. 

\textbf{\enquote{matemaatiline analüüs, eriti matemaatiline analüüs II, võttis meil kursuse peal palju rahvast hõredamaks, see tahtis harjumist saada}}

Algebra tahtis ka. Kogu see matemaatiline lähenemine, et me ehitame asju üles mingite definitsioonide ja aksioomide otsa. Kogu see asi tahtis kõvasti tööd. Lisaks kukkusin ma esimesel kursusel haiglasse. Eksamisessiooni ajal ei jõudnud ma mõnesid eksameid tehtudki, tegin neid alles järgmise semestri sees. Käisin dekaanilt küsimas sessi pikendust, sest vanemad õpetasid, et nii tuleb teha. Siis dekaan ütles, et meie ajal enam niisugust asja pole, lihtsalt tehke need eksamid ära, kuidas saate. 

\textbf{\enquote{Mis hetkel oli võimalik minna arvutiteadust õppima?}} 

Mingid põhimoodulid oli vaja ära teha ja siis vist esimese aasta järel sai spetsialiseeruda. Kuna ma need moodulid sain kokku, siis kaldusin üldisest õppekavast kõrvale sellega, et läksin võtsin koos aasta vanematega põnevaid arvutiteaduse aineid. Käisin aasta vanema rahvaga koos lahedaid asju kuulamas. Ja siis järgmine aasta tuli võtta need ained ka, mis õppekavast tegemata olid. Minu oma kursus oli need ära teinud, mina tegin neid siis koos aasta noorematega. Mingeid tõenäosusteooriaid ja mingisuguseid matemaatikaaineid.

Juhtus ka seda, et ma kodutöö programme teiste pealt maha kirjutasin. Meil oli Algebra ja Analüüsi Numbrilised Meetodid, kus me arvutusmeetoditega numbriliselt tegelesime. Ma sain algoritmidest aru, nad ei pakkunud mulle algoritmi tasemel pinget ja ma ei viitsinud neid teha. Piisas, kui ma olin aru saanud, mis seal tehakse. Leidus üks lahke kaastudeng Jane, kelle programme ma esitamiseks kasutasin. Muutsin vist natuke treppimist ja muutujate nimesid. Mäletan, ma kirjutasin ühele kommentaaridesse üles \enquote{Viimati modifitseerinud Meelis Roos}\sidenote{Enne, kui vabavaralised tsentraliseeritud ja hajutatud koodirepositooriumid laialt levima hakkasid, hoiti koodi enamasti lihtsalt kettal. Seetõttu oli levinud praktikaks faili päisesse lisada kommentaar faili autori, viimase muutmise kuupäeva ja muu tarvilikuga}. Eks see praktikumi juhendaja teadis, et neid programme üksteise pealt üksjagu maha võetakse. Seepärast lasi ta endale ette seletada, mida see programm täpselt teeb, sellega polnud probleemi ja nii sain kõik asjad ilusti tehtud. Kirjutasin programme tüdrukute pealt maha, sest ma ei viitsinud programmeerida. 

\textbf{\enquote{Kas see ülikooli arvutuskeskus seal Liivi tänaval ei neelanud sind kuidagi endasse, nagu ta nii mõnedki neelas?}}\index{Tartu Ülikool!matemaatikateaduskond!Liivi õppehoone} 

Neelas ka mind aga natuke teistel viisidel. Mina ei kadunud ära Muda\index{Mängud!Muda}\sidenote{Originaalis \enquote{Multi User Dungeon (MUD)}. Paljude osapooltega reaalajaline tekstipõhine seiklusmäng. Täpsemalt siiski mängude alaliik, sest leidus mitmeid eri rõhuasetusega eri koodibaase kasutavaid versioone, mida jooksutati mitmetes eri serverites. Kuna Muda pakkus toona ainulaadset koos mängimise ja suhtlemise viisi, tekkis paljudel kiiresti sõltuvus ja liigne Mudas veedetud aeg oli sagedane ülikoolist välja langemise põhjus.} mängima. Muda oli küll tore: kui ma oma telneti klienti kirjutasin, sai seda Muda serveri vastu testida näiteks. Selleks oli Muda tore. 

\textbf{\enquote{Miks sa kirjutasid oma telneti kliendi?}} 

Võrguprogrammeerimise harjutamiseks. Tahtsin osata igasuguseid sokliühendusi teha. Ma kirjutasin oma netcati laadset asja, mis ei teinud mingisugust telneti \emph{handshake}'i  ja ei osanud \verb|echo off|i ja selliseid keerulisemaid asju, vaid lihtsalt sokli kuhugi ühendas. Sellise asja kirjutasin endale igasuguste asjade torkimiseks. Seal olid mingid mured stiilis et kui pikkade pakettidega asju saata ja vastu võtta võis. TCP võis andmed ju suvalise koha pealt ära hakkida. Ei saanud eeldada, et kui teiselt poolt rida sisse kirjutatakse, et sa selle täpselt rea suuruste tükkidena kätte saad. See oli põnev.

Aga mind neelas see arvutuskeskus natuke teistmoodi. Teisel korrusel Ülo Kaasiku\index[ppl]{Kaasik, Ülo} kabineti kõrval oli magistrantide arvutiklass, kus olid värvilised Sun'id. See oli ette nähtud magistrantidele, aga kellelgi ei olnud eriti probleeme, kui mina ka sinna imbusin. Aegajalt seal ei olnud kohti ja tuli ette, et ma kellelegi oma koha pidin loovutama, aga enamasti ei pidanud. Aasta vanema Raul Tölbiga\index[ppl]{Tölp, Raul} istusime seal koos ja seal sai õpitud ära Unix. 

Kuidas ma üldse sinna Unixit kasutama sattusin, oli omakorda lõbus. Seda ma võin lausa rääkida, kust on pärit minu kasutajanimi \enquote{mroos}. Minu esimene online konto oli masinas vask.ut.ee\index{Masinad!vask.ut.ee}. See oli VAX\index{Arvutid!VAX}\sidenote{Arvutisari, mille töötas DEC välja seitsmekümnendate keskel. Siiani üks kõige tuntumaid omalaadseid arhitektuure, oli ta PDP-11\index{PDP-11} edasiarendus, peamiselt mälu virtuaalse adresseerimise suunas. \emph{VAX - Virtual Address Extension}} tüüpi arvuti VMS\sidenote{VAX arvutite \enquote{kohalik} operatsioonisüsteem} opsüsteemiga. Selline umbes kuupmeetrine kast pluss kettad seal kõrval. Teine VAX oli rubiin.physic.ut.ee\index{Masinad!rubiin.physic.ut.ee} füüsikamajas. See oli MicroVAX, ainult sahtlitumba suurune masin. Vot need olid VMSid. Esimesel kursusel, selle asemel, et sessi ajal õppida, olin mina raamatukogust võtnud omale VAX/VMSi raamatu ja õppisin VMSi. Seal oli huvitavaid asju! Näiteks olid struktuursed failid. Sa võisid tekitada tühja faili, millel on ette antud kirjestruktuur. Opsüsteemi tasemel oli \emph{Record Management System}, millega mingis keeles kirjeldati struktuur ära ja tekitati selle kirjelduse järgi fail. Fail võis olla ka tühi, aga tal oli struktuur olemas. 

Kogu õiguste süsteem selles operatsioonisüsteemis oli keeruline. Windows NT\index{OS!Windows NT} on selle sisemiselt pärinud või umbes niimoodi. Nii keerukas ei ole minu meelest kui VMSis aga kui ma nägin Windows \emph{syscalli} \verb|CreateProcess| koos portsu argumentidega, siis tuli tuttav ette, sest VMSi SYS\$CREATEPROCESS oli umbes samasuguste argumentidega. SYS\$ käis syscallide funktsioonide nimede ette lihtsalt. 

Sealt ma käisin näiteks Lynxiga veebis surfamas. Tõmbasin FTP-ga mingeid faile, mida kuskilt kolmandat teed mööda kuidagi flopi peale sain. Käisin Internetis ka igasugu asju lugemas. Ma eriti ei programmeerinud VMSis. Kui vaja oli kursaõele Pascalis programmeerimist õpetada, aga ainult VAXu klass vaba oli, siis ma näitasin talle Pascalis programmeerimist VAXu peal. Ta oli väga üllatunud, et seda arvutit saab ka programmeerida. Aga sai. 

Seal oli lahe programm nimega SWIM, mis lasi ühe terminali peale multipleksida mitu akent, sai lausa akende suurusi muuta. Sellega ma kasutasin kolme rakendust korraga. Aga SWIM kippus ajama terminali hanguma, kõditas vist mingit VMSi terminali draiveri bugi või mida iganes. Siis tuli leida administraator, keda tihti majas ei olnud, või siis keegi sõber tudeng logis üle võrgu rubiini\index{Masinad!rubiin.physic.ut.ee} ja talk-is Ville Hallikuga\index[ppl]{Hallik, Ville}, kes oli sealne VMSi admin. Villel oli juurdepääs vaske olema ja ta sai tulla ja terminali päästa - hangunud terminali tagant ei saanud keegi enam midagi kasutada. Tappis SWIMi ja mingid asjad ära seal, nii et terminal sai jälle vabaks. Nii et SWIM oli tülikas. Keegi rääkis, et arvutiteaduse instituudi Sun'ides on Unixis programm nimega screen, millega sedasama teha saab. Ja siis tekkis mõte seda kasutada. Ma olin Unixit seni juba korra kasutanud. Math.ut.ee-s\index{Masinad!math.ut.ee}, kui tekkis online võrk, tuli 386BSD\index{OS!386BSD}. Ja see uuendati 93. aasta lõpus mingile uuele tundmatule opsüsteemile. Sinna osteti 486 arvuti asemele, suure kahe-gigase\sidenote{Meelis peab silmas kahte gigabaiti. Konteksti mõttes on oluline märkida, et tol ajal piisas keskmist sorti arvutifirma failiserveri kõvakettaks ühest gigabaidist üsna pikaks ajaks. Aastal 2020 täidab keskmine koduinternetiühendus selle mahu umbes minutiga} SCSI vindiga. Selle SCSI kaardi jaoks 386BSD enam ei sobinud ja pandi asemele mingi uus tundmatu asi nimega Linux\index{OS!Linux}. Versioon 0.99pl3 või midagi, kui õigesti mäletan. 

\textbf{\enquote{Kust selline asi sattus Tartu linna?}} 

No aga kust 386BSD sai? Internet oli ju olemas. Kasutajad koliti 386BSDst Linuxisse siuhti üle ja mul oli mingis Linuxis kasutaja. Jaanuaris umbes uuendati see Linux ära kerneli versioonile 1.0.2. Ma olin natukene nuusutanud Linuxit. Kui ma tahtsin seal Liivi tänaval Unixi screeni, siis math.ut.ee ühendus oli päris aeglane\sidenote{math.ut.ee asus füüsiliselt matemaatikateaduskonna hoones Vanemuise tänaval. Seega peetakse järgnevas silmas internetiühendust kahe, linnulennult 550 meetrise vahega, hoone vahel Tartu linnas}. 9600ne ühendus jagatud paljude kasutajate ja meilide ja muude vahel. Siis ma küsisin omale cs3-e (hilisem romulus.cs.ut.ee\index{Masinad!romulus.cs.ut.ee}) konto ja põhjendasin seda, et tahaksin näppida mõnda mitte-Linux Unixit. Seal oli Solaris\index{OS!Solaris}. Ja see tundus Toomas Soomele\index[ppl]{Soome, Toomas} piisavalt hea põhjendus. Toomas Soome kasutajanimi oli \enquote{tsoome}, ma mõtlesin, et ahaa, et eks Unixis käib see niimoodi. Küsisin siis omale tema süsteemi sama skeemi järgi kasutajanimeks \enquote{mroos}. Antigi. Seda ma olen sellest ajast edaspidi kasutanud igal pool. Isegi kui mul on kodus testarvuti, seal olen ma ka seal harjumusest mroos. Et tsoome mulle kasutajanime teeks, tuli öelda, et ma tahan Solarist kasutada ja kasutajanimi peaks ka samas formaadis olema, et võimalikult vähe küsimusi oleks. 

Mul möödunud aastal \sidenote{Intervjuu Meelisega toimus 2020. aasta kevadel} oli väga sürr kogemus, kui kevadel võttis minuga ühendust Toomas Soome, kellel oli siiamaani magistrikraad tegemata. Ta tahtis, et ma juhendaksin tema magistritööd. Ma mõtlesin, et muna õpetab kana, et mida mina siin teen. Aga tal oli korralik tehniline töö olemas ja mina teadsin, mismoodi üks magistritöö peab enam-vähem välja nägema. Sellest teadmisest oli kasu, see töö sai tal vormistatud magistritööks ja ta kaitses selle edukalt. Aga algul lihtsalt oli väga sürr reaktsioon. Arvutiteaduste Instituudis\index{Tartu Ülikool!matemaatikateaduskond!Arvutiteaduste Instituut} oli terve hulk rahvast, kes tegid oma magistrikraadi hiljem.

\textbf{\enquote{Kas sind teadust ei tõmmanud tegema?}} 

Ei, vot teadust tegema ei ole mind kunagi eriti tõmmanud ja keegi ei suutnud mulle ka auku pähe rääkida sel teemal. Väga ei proovitud ka. Meelitati erinevate viisidega, mingeid materjale ette söötes. Materjalid olid nii teadusega kui mitte-teadusega seotud. Näiteks Jaanus Pöial\index[ppl]{Pöial, Jaanus} jagas mulle omal algatusel kunagi \emph{Java Language Specification}i, et näe üks uus moodne asi. Selliseid asju ülikoolist ikka sattus. 

Ma mäletan, ma olin rebane ning ei olnud veel spetsialiseerunud Arvutiteaduse Instituuti informaatika erialale. Aga mul oli vaja kusagil välja trükkida viietollise flopi pealt mingit tekstifaili, raamatukogust mingisuguse kataloogi otsingu tulemus mingite raamatute otsimiseks. Äkitselt tekkis vajadus laupäevasel päeval trükkida. Ma lihtsalt vajusin kohale Liivi tänavale ja käisin mööda uksi koputamas. Oli vist laupäev ka või muidu õhtune aeg ja seal ei olnud palju rahvast. Sattusin Mati Tombaku\index[ppl]{Tombak, Mati} ukse taha, kes lahkelt lasi trükkida. Ja sellest tekkis nihukene tänutunne kogu selle instituudi vastu, et siin on lahked inimesed. See oli minu esimene isiklikul tasemel kontakt instituudi inimestega.

\textbf{\enquote{Millal sa tööle läksid?}} 	

Minu esimene ametlik töökoht oli Tartu Ülikooli Täppisteaduste Koolis\index{Tartu Ülikool!Täppisteaduste Kool} metoodik. See oli tegelikult postmasteri töö. Aga postmasteri nimelist ametinimetust ei olnud, oli metoodik. Korraldati programmeerimise kursust e-mailitsi koolides. Mina olin see, kes pidas arvet selle üle, kellel olid mis ülesanded lahendatud, ja saatis neile järgmisi. Arvutiõpetajad, kellele vastused saadeti ja kes neid parandasid, saatsid minule seisu ja mina siis selle järgi saatsin järgmisi ülesandeid. Mina olen laisk inimene. Esimesel tööpäeval võtsin nägin pool päeva vaeva ja kirjutasin skripti. Panin kuhugi tekstifaili valmis nimed. Programm võttis sealt järjest nimesid ja saatis neile ülesande ja pidas arvestust, et kellele on juba saadetud, et kellelegi topelt ei saaks. Ja kui ma selle skripti käima panin, siis rubiin.physic.ut.ee\index{Masinad!rubiin.physic.ut.ee}, tollane füüsikamaja Unixi server, kõristas umbes pool tundi. Pärastpoole ma õppisin \verb|nice| käsu\sidenote{Võimaldab Unixi keskkonnas kontrollida, kas kogu programm kasutab ära kogu saadaoleva arvutusressursi või jätab midagi ka teistele arvutikasutajatele} ka ära. Aga see tähendas, et kogu minu edasine töö pärast selle skripti kirjutamist oli copy-paste meili seest sinna sisendfaili ja skript tööle lükata. Automatiseerisin oma töö lihtsalt ära. 

\textbf{\enquote{Aga kuidas sa sinna sattusid?}}

Ma arvan, et Indrek Jentson\index[ppl]{Jentson, Indrek} Täppisteaduste koolist kutsus mind. Indrek oli matemaatikateaduskonnas vanem tegelane ja olümpiaadidega tegelenud. Ma läksin Täppisteaduste Kooli ukse taha, tuli Viire Sepp\index[ppl]{Sepp, Viire} vastu, kes juhataja oli, ütlesin, et tere, tulin töölepingut tegema. \enquote{Mis töölepingut?}, küsis tema. Ma siis seletasin, et Indrek Jentson saatis mind siia postmasteri töölepingut tegema. Kuskil 95. või 96. aasta algul, täpselt ei mäleta. 

\textbf{\enquote{See oli üsna vara ju? Tuleb häbiga tunnistada, ma läksin 93. aastal tööle juba}}

Te olite Veljo Haguga\index[ppl]{Hagu, Veljo} Korelis\index{Korel IN}, eks? Ma käisin Veljo töö juures vahel. Seal olid mingid mängud. Dune'i\index{Mängud!Dune} mängis Veljo näiteks õhtul näiteks millalgi kui ma sinna sattusin, vaatasin, kuidas see käib. Mängimisega ei olnud mul erilist suhet. Ma sain keskkooli ajal oma mängimise isu täis mängida Sinclairi peal ja lülituda juba programmeerimisele sellega, et ma tean, et see on palju põnevam asi. Ma kirjutasin näiteks oma \emph{binary editor}i, millega mängudest järgmiste levelite paroole välja nuuskida ja muid nihukesi asju. See oli juba keskkoolis, et sai igasugustel arvutiturva teemadel nuusitud ja huvi tuntud. 

Arvutiturva teema on mul keskkoolist saadik sees tõesti. Meil olid keskkoolis väga põnevad võidujooksud arvutiõpetajaga. Väga harivad. Näiteks oli õpetaja arvuti klaviatuur parooli all. Aegajalt tehti sellega meilivahetust, nii et masinal klaviatuur oli lukus aga muidu masin töötas edasi. IBM PS/2\index{Arvutid!IBM PS/2}\sidenote{PS/2 oli IBMi kolmas personaalarvutite põlvkond, mida tutvustati 1987. aastal. Paljud tolle masina innovatsioonid nagu näiteks VGA video muutusid \emph{de facto} standardiks pikkadeks aastateks}tedel oli mingi selline klaviatuuriluku võimalus. Küll ma üritasin leida meetodeid sellest mööda hiilimaks. Kui ma sain mingeid skeeme kuskilt näha, siis mul tekkis idee, kuidas i8042 klaviatuurikontrolleri kaudu teha masinale sobivat \emph{warm booti}, et sealt mööda hiilida, aga klaviatuurikontroller oli lukus edasi. Kirusin, et IBMi omad on kavalad olnud. See oli algul. 

Lõpuks selle arvuti parool saadi teada lihtsal viisil. Vaadati üle selle arvutiõpetaja õla, kes aeglasemalt tippis. Kui see oli teada saadud, ega me sellega midagi ei teinud, see ei olnud eesmärk. Aga minul oli edasi põnevam see, kui keskkoolis viimasel aastal oli 386d kohale jõudnud ja nende C: ketas, kõvaketas, pandi kirjutuskaitse alla nii, et mingi spetsiaalne draiver laaditi \verb|config.sys|-ist, mis tegi virtuaalse D: ketta ja keeras kogu C: \emph{read-only}'ks. Ja ma avastasin selle niimoodi, et mul oli mingi enda softi katsetamiseks see asi autoexec.bati või \verb|config.sys|i panna või sealt midagi välja kommenteerida, et minu asi ära mahuks või täpselt ei mäleta mis. Igatahes oli mul vaja sinna sekkuda. Kui ma sekkutud sain, siis ma pärast alati taastasin endise olukorra. 

\textbf{\enquote{Ka tol ajal mingit võrgu häkkimist ei toimunud?}}

Anto Veldre\index[ppl]{Veldre, Anto} rääkis jah\sidenote{Meelis peab ilmselt silmas varem eetrisse läinud memcpy episoodi Anto Veldrega}, kuidas tema poisid ülikooli adminidel ruutusid käest ära võtsid\sidenote{Unixi-laadsetel süsteemidel on root (mis eesti kõnekeeles mungandub tihtipeale sõnaks \enquote{ruut}) ees süsteemi täielike õigustega peakasutaja. Seega tähendab termin \enquote{ruutu võtma} arvutisüsteemi üle täieliku kontrolli saavutamist, tihti algset peakasutajat virtuaalse ukse taha jättes}. Tema jagas oma poistele modemeid ja terminale, mis tulid kuskilt humanitaarabina. Meil oli üks modem õpetaja arvuti küljes. Ühel poisil oli oma modem korra koolis kaasas, mida ta näitas, aga me ei osanud nendega midagi teha ja kohalikku võrku meil ei olnud. LAN\sidenote{\emph{LAN - Local Area Network}, kohtvõrk} tekkis meile alles 12. klassi kevadel, kui ma enam väga ei tegelenud sellega. OK, ma häkkisin LANtasticu\sidenote{LANtastic oli \emph{peer-to-peer} LANi operatsioonisüsteem, mida arendas Artisoft ja mis jäi hiljem Novelli ja Microsofti toodete varju} lahti \emph{social engineering}u meetodil. Sügisel pärast minu ära minekut oli kellelgi vaja saada LANtasticule juurdepääsu. Servermasinas oli nihuke koht nagu \emph{network control directory}. Seal olid andmebaasid binaarsena. Ja vot minu programm oskas käia ja binaarselt andmebaasi modifitseerida ja tekitada ühe administraatori juurde või panna kellelegi õigusi juurde või midagi. Ehk siis tuli meelitada noorem arvutiõpetaja flopi pealt ühte programmi käivitama seal masinas, viisakalt tänada ja puha. Tema poolt oli ka kõik OK. 

Aga varem oli see C:-ketta kirjutuskaitse. Algul me käisime Nortoni \emph{Disk Editor}iga kuskil seal \verb|config.sys| algust ära sodimas, et seda ei loetaks. Järgmisel tarkvara versioonil oli see koht paremini kaitstud ja siis oli vaja ikka flopi pealt bootida. Aga BIOS oli parooli all. A: ja C: vs C: ja A:. Noh, siis järelikult muugime BIOSi paroolid lahti. Need on obfuskeeritud kujul kirjutatud kuhugi CMOS-mälusse ja masina ROM oli välja loetav. Ma võtsin ja disassembleerisin selle Sourcereri-nimelise disassembleriga ja matemaatika tunni ajal kirjutasin omale matemaatika vihikusse kõrvallehe peale programmi, mis seda obfuskeeritud asja lahti võtab. Järgmine tund oli ajaloo tund. Läksin ajaloo tunnist ära arvutiklassi, realiseerisin selle programmi ära ja muukisin BIOSi paroolid lahti. Mul tuli suur pahandus, sest see oli ajaloo tund, kust väga paljud olid puudunud, õpetaja oli väga kuri ja keeras käkki. Mul oli pärast vaja see tund järgi teha ja õnnestus ikkagi. Põhjendasime ikka kui väga hea programmi me tegime spetsifitseerimata, mis see oli. Et väga hea idee oli ja tuli lihtsalt minna arvutiklassi ja kohe ära teha. Parool oli obfuskeeritud jadašifrina või baithaaval võibolla isegi, et otsast proovides järjest tähthaaval sai selle ära arvata. Ma kunagi arvutiõpetajalt küsisin, et miks teil nii imelik parool on. Siis ta lahendas selle turvaprobleemi niimoodi, et delegeeris osa vastutust arvutiklassi haldamises ja võttis appi arvutiklassi haldama. Väga hea pedagoogiline meetod, töötas. Ei häkitud enam, ei olnud enam huvi edasi jagada paroole, mida ma kätte saan. 

\textbf{\enquote{Aga kust sul see krüpto huvi?}}

Seda läks sealsamas kandis ka vaja. Näiteks meie õpetaja ässitas Norton Diskreet'i\sidenote{Diskreet oli tarkvarapaketi Norton Utilities 6.0 osa ning sisaldas paljuski kurikuulsat (Kevin Mitnicku\index[ppl]{Mitnick, Kevin} andmetel kasutati väidetud 56 biti asemel 30 bitist võtit, ka teised uurijad on osundanud mitmetele olulistele nõrkustele) DESi implementatsiooni} DESi\sidenote{\emph{DES - Data Encryption Standard} on sümmeetriline algoritm andmete krüpteerimiseks. Algoritm on oma väikese võtmeruumi tõttu tänapäeval kasutamiseks sobimatu (murti avalikult jaanuaris 1999), kuid oli siiski alates 1977. aastast USA föderaalse andmetöötlusstandardi (FIPS) osa.} kallale. DESist ma ei saanud jagu, ma ei saanud DESist arugi tol hetkel. Aga tema suunas. Ta oli üldse sedasorti kaval mees, et kui ta näiteks kuulis kunagi, kui meil pinginaaber Veljo Haguga\index[ppl]{Hagu, Veljo} oli plaan kirjutada viirus, siis ta suutis meid sellest eemal hoida. Me olime mingeid olemasolevaid viirusi disassembleerinud ja vaadanud, kuidas need käivad. Õpetaja sattus pealt kuulma, kui me rääkisime viiruse tegemisest ja ütles, et kui teha, siis teha kohe selline \enquote{stealth}-viirus. Me olime väga nõus, aga seda me ei viitsinud teha, ja nii jäi viirus tegemata. 

Ta leidis meile muidu ka rakendust. Keskkoolis üldine taustaülesanne oli midagi arvutada. Minu arvutusülesanne oli arvutada arvu $e$ kahe tuhande komakohaga 30 sekundiga 10 MHz 286 peal. Üks klassivend arvutas $\pi$-d tuhande komakohaga 60 sekundiga, sest see koondus aeglasemalt. Ja kust tulid ajapiirangud? Õpetaja oli vaadanud, kui kiiresti temal vastus tuleb selle arvuti peal. Ma sain 35-sekundilise programmiga juba viie kätte, sest vastus oli õigem kui õpetajal. Kuna need erinesid, siis ta võttis targa raamatu ja siis selgus, et minul oli õige. Mul oli selleks hetkeks 21 sekundiline programm, mis käigu pealt suurendas mingi hetk arvutüübi pikkust. Algul tegi lühema tüübiga ja hiljem pikemaga, et kiiremini saaks. Aga see oli veel bugine ja ei töötanud õigesti. Ma kontrollisin oma enda programmi vastu. Ma olin minut aega töötava programmiga algul tulemuse välja arvutanud tulemuse faili kirjutanud. Siis oli mul ka näiteks variant programmist, mis küsis, et kui mitme sekundiga oli vaja arvutada ja siis ütles \emph{hard-coded} vastuse. Aga see ei sobinud õpetajale. Aga 35-sekundiline juba sobis, kui vastus oli õigem tema oma. Minu 21-sekundiline ei läinud tööle, aga õpetaja seepeale võttis ja kirjutas ise asja haljas assembleris\index{Keeled!Assembler} ja sai kolme sekundiga. Muidu me kirjutasime Pascalis\index{Keeled!Pascal}. 

Teine asi, mida me tegime, millega oli keskkooli ajal hulga nuputamist, oli interferentsi simuleerimine arvuti ekraanil. On kaks punktlaineallikat ringlainetega ja tuleb arvutada, kuidas lained liituvad, et tekiks interferentspilt. Seal ma nägin ka vaeva, arvutasin ruutjuurt assembleris\index{Keeled!Assembler} Newtoni meetodil. Ma arvutasin iga ekraani punkti kohta pimesi selle faasi välja nii et ühtegi punkti näha ei olnud aga ma sättisin pikslite väärtused nii, et palett oli seatud üleni mustaks. Arvutasin kõik väärtused ära assembleris optimeeritud arvutusvalemiga ja õpetaja õpetas Newtoni meetodit sinna juurde. Oli abiks. Assembleris sai Newtoni meetodit tehtud! Oli väga hariv. 

Ja lõpuks ma siis ketrasin VGA paletti. Tehnilise dokumentatsiooni failid liikusid. Seal oli kirjas, kuidas VGA paletti muuta ja ma seadsin siis paletti niimoodi, et need värvid, mis mul on, liikusid sujuvalt heleduse järgi. Ja siis tulemus oli see, nagu oleks liikunud lained ekraanil. Ja see oli minu meelest tippsaavutus, see oli väga ilus sujuv liikumine selle kümne megahertsi juures, punkte üle arvutada poleks kuidagi jõudnud. Pärast viis õpetaja mind ühe teise õpetaja tehtud programmi vaatama. See teine õpetaja ütles, et tema ideest see alguse saigi, et interferentsi simuleerida. Tema tegi Juku peal \verb|circle| käsuga valgeid rõngaid üksteise ümber viiemillimeetrise vahega. Need läksid mida edasi seda aeglasemaks ja minu reaalajalise sujuva pildi vastu ei olnud see midagi. Mul oli tükk tegu, et mitte naerma hakata. Aga kiitsin siis takka. Meie õpetaja suutis anda sellise ülesande, mille peale mul kulus ikka kaua ja sain palju targemaks. Õpetaja oli Tarmo Ainsaar\index[ppl]{Ainsaar, Tarmo}. Seesama, kes suunas meid viiruse kirjutamiselt ära ja kes lahendas selle BIOSi paroolide haldusteema probleemi meiega nii, et probleemi ei tulnud. Väga hea õpetaja. Ta suutis meid suunata tegema õigeid asju nii, et me seejuures õpime ja paha peale ei lähe. 

\textbf{\enquote{Kuidas sa Cyberisse sattusid?}}

Ma töötasin HClubis\index{HClub} (sattusin HClubi tööle seoses sellega, et ma installisin sinna Linuxi serveri, \emph{gateway} veebi ja meili jaoks) ja mõtlesin, et mida võiks magistriks teha. Seal tegeldi hajusate andmebaasidega. Me saatsime SQL-käsk-haaval andmebaaside \emph{diff}e üle võrgu mitmes suunas. See oli põnev, me saime selle tehniliselt lahendatud. Algul käis see mul üle UUCP, hiljem üle PPP ja POP3 ja SMTP. Mina ehitasin Internetti sinna alla, oli ka põnev. Ja neid \emph{diff}e siis saatsime ja tekkis küsimus andmebaaside konsistentsusest: mis tingimustel jääb ja mis tingimustel ei jää andmestik konsistentseks. Et kas me saame mingi \emph{eventually consistent} mudeli sealt või mitte. Ma mõtlesin, et ma hakkan sel teemal magistrit tegema.

Aga HClubis Interneti teemal, mis mind huvitas tol hetkel, ei olnud mul eriti kuhugi areneda. Seal ei olnud kellegi teise käest sedasorti asju õppida. Kui siis, ise õppida ja ehitada. Asju, mida oleks võinud --- pisi ISP-na veel ehitada sinna ISDN sissehelistamiskeskus, kui oleks leitud raha ja et see rentaabel on. Nihukesi asju oleks ehk saanud. 

Samal ajal ma käisin mõnes koolis abiks Linuxit installimas ja käisin laenamas RedHati installplaati 1997. a. suvel Elmer Joandi\index[ppl]{Joandi, Elmer} käest Tartu lähedalt maalt. Tal oli see plaadina kohe olemas ja ei pidanud flopidega mässama. Elmer ütles, et Tarvil\index[ppl]{Martens, Tarvi} olla plaan Tartusse meiesuguste jaoks pesa teha. Ja siis mina käisin juunikuus umbes Tallinnas Cyberneticas\index{Cybernetica} Helger Lipmaa \index[ppl]{Lipmaa, Helger} juures, et tuleks magistrit tegema hoopis krüpto teemal. Ma mõtlesin, et näiteks pordiks OpenSSLi\sidenote{Teek arvutite omavaheliseks turvaliseks suhtluseks krüptograafia abil. Tuntuim ja levinuim omataoline} Windowsile, sest mul oli Windowsi all krüptot vaja olnud aga seda polnud kuskilt võtta. Sellest konkreetsest ideest arvati kehvasti, et keegi vist juba on portinud ka midagi. Aga Tarvi kutsus niisama mitte-krüptot progema, mitte-krüptot. Oleks peaaegu Küberisse tulemata jäänud. Helger kutsus mu ikka turva asju tegema. Ja siis kutsuti mind 1997. aasta sügisel Arula motelli Küberi\sidenote{Kõnekeeles on \enquote{Küber}, \enquote{Küberneetika AS}, \enquote{Küberneetika Instituut} ja \enquote{AS Cybernetica} sisuliselt sünonüümid. Aastal 1960 asutati Eesti Teaduste Akadeemia Küberneetika Instituut. 1997. aastal reorganiseeriti see Küberneetika AS-iks ja hiljem nimetati ümber Cybernetica AS-iks. Aga sisu jäi suuresti samaks} väljasõiduistungile ehk \enquote{kvartalnajale}\sidenote{Nii kutsutakse Cybernetica töötajate regulaarseid (algselt kvartaalseid, sellest nimi) ja legendaarsed meeskonnaüritusi.}. Seal oli kutsutud kogu tulevane Küberi Tartu Andmeturbelabor\index{Cybernetica!Andmeturbelabor}. Viljar Tulit\index[ppl]{Tulit, Viljar} seal oma habemese diktsiooniga ütles, et seda sa pead ikka ise suutma ära otsustada millegi järgi, kas sa tahad siia tulla või ei taha, kui ma ütlesin, et segane on veel, kas ma tulen või ei tule.

Aga läksin ma Küberisse tarkade inimeste juurde. Seal olid Arne Ansper\index[ppl]{Ansper, Arne} ja Viljar Tulit, kes oli kogenud süsadmin (kogenum, kui mina). Kui mina tegin näiteks tükk aega FTP otsingumootorit Nuuskur\index{Nuuskur} koos teiste tudengitega, siis Arne oli selle stiilis nädala otsa õhtutega ära teinud. Arnel oli Vosa\index{Vosa} nimeline FTP otsingumootor Eesti FTP serverite kohta. Vosa nagu \enquote{Vanaisa Oli Sulle Archie\sidenote{Archie oli üks esimesi Interneti otsingumootoreid, mis võimaldas otsingut üle FTP arhiivide}}. Tal oli ainult veebiliides, meil oli muid liideseid ka. Meil oli telneti liides ja archie prospero protokolli\sidenote{Archie kataloogides navigeerimiseks loodud protokoll, mida võib pidada tänapäevase www protokolli eellaseks. Prosperot kasutades võis terve Internet välja näha nagu üks suur ühine kataloogipuu} liides, millega vana archie klient töötaks, ja meililiides ka. Meil oli võimas vinge süsteem tehtud kamba peale. Kõike ei teinud mina, teised tegid ka. Ma olin lihtsalt üks vedajaid ning lõpuks see, kes tegi kõige rohkem tükke. Ja sellega selgus, et Arne on tark. Seal oli veel asju, millega see selgus. Näiteks tal oli Fido ja Interneti vaheline gateway. Ma olin selle kaudu Fido\index{FidoNet}\sidenote{FidoNet oli ülemaailmne arvutivõrk, mida kasutati BBSide omavaheliseks suhtluseks} lugeja. Ma pole päris Fidonetti kunagi näinudki. Minu jaoks Fido oli lihtsalt järjekordne NNTP\index{NNTP}\sidenote{\emph{Network News Transfer Protocol (NNTP). Useneti} uudiste vahetamiseks kasutatud protokoll} server stiilis keeks.ioc.ee\index{Masinad!keeks.ioc.ee}. Sinna tuli kasutajanime ja parooliga läheneda ja sai tavalise \emph{newsreader}iga lugeda ja kirjutada. Minu jaoks oli Fido teenus üle Interneti, mida vahendas Arne tehtud süsteem. 

\textbf{\enquote{Mis sa praegu teed?}}
Praegu ma olen Küberis\index{Cybernetica} turvainsener. Praktikas ka tarneinsener, kes pakendab lahendusi ja ehitab nende jaoks automatiseeritult mingeid keskkondi. Õpetan ülikoolis\sidenote{Tartu Ülikool}, olen ülikoolis hajussüsteemide külalislektor, õpetan operatsioonisüsteeme baaskursusena, andmeturvet baaskursusena ja magistrantidele õpetan turvalist programmeerimist. See viimane tegeleb sellega, kuidas teha nii, et koodis poleks auke. Mõni auk ikka kuskil leidub aga eks neid ole aja jooksul endale piisavalt vastu tulnud. Andmeturbe kursus sai tehtud siis, kui ma olin magistrant Helger Lipmaa\index[ppl]{Lipmaa, Helger} juhendamisel. Helger ütles, et kuule, et sa võiks ülikooli  sellise andmeturbe kursuse teha. Mõeldud tehtud, tegingi. Kellegagi eriti nõu ei pidanud. Küberi turvaraamatu\sidenote{Hanson, V., Lipmaa H., Buldas A., Ansper A., Tulit V., Martens V. \enquote{Infosüsteemide turve 1. osa}, 1997. Hanson, V., Lipmaa H., Buldas A., Ansper A., Tulit V., Martens V. \enquote{Infosüsteemide turve 2. osa}, 1998.} võtsin vihjete jaoks aluseks, vist esimene valdavalt esimese köite. 


\textbf{\enquote{See tundub olevat nii sinu moodi. Võtad, teed ja saab väga hea?}}
Parim kiitus, mis ma andmeturbe ainele kuulnud olen oli siis, kui hakati küberkaitse magistrikava tegema. Tallinnas oli sel teemal koosolek. Ja oli häda, et kui me tahame neile kõike seda õpetada, mida tahaks, ei mahu see meil ainetesse ära. Selle peale oli vist Enn Tõugu\index[ppl]{Tõugu, Enn}, kes ütles, et \enquote{Kuidas, Meelis jõuab andmeturbe kursuses neist kõigist asjadest rääkida, mahutame ikka magistrikavasse ka ära}. Mis sest, et põhjalikumalt, aga küll me mahutame. See oli hea kompliment kursusele, et Meelis räägib sellest kõigest. 


