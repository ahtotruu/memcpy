\index[ppl]{Loit, Kaspar}
\index[ppl]{B'Knows}
\index[ppl]{B'Knows|see{Loit, Kaspar}}

\question{Kes sa oled?}

Mina olen Kaspar. Ja kunagi, kuna me peame tagasi kerima mingisugune miljard 
aastat, siis mu aka oli B'Knows. 

\question{Aga kust sa said sihukese aka?}

Seda ei mäleta enam keegi. Seal on nagu kaks komponenti. Üks on nagu 
\enquote{B} ja siis on nagu \enquote{knows}, ehk siis see B peaks  midagi nagu 
teadma. Pronto\index[ppl]{Pronto} alati kutsus mind Buttknows.

\question{Kuidas sina arvutite juurde said või arvutid said sinu juurde?}

Mul on selge mälupilt, et mu tädi, kes on superkuul ja minust mõnevõrra vanem, 
töötas Tartus
vist Bioloogia Instituudis. Ja  talle oli kuidagi jäänud mulje, et mind võivad 
huvitada sellised asjad. Ma arvan, et ma olin mingi, ma ei tea, 
kaheksa-üheksa-kümme, \emph{something like that}. Kui ma tal ükskord Tartus 
külas käisin, viis ta mind instituuti. Muidugi peale tööd, kõik oli juba pime. 
Mingi kabinet oli lahti ja laua peal seisis masin, mille nimi oli Apple II 
Europlus\index{Arvutid!Apple II}\sidenote{Apple II Europlus oli Apple Euroopa 
turule kohandatud versioon. Muu hulgas erines toiteblokk aga ka video osa tuli 
ümber teha, sest Steve Wozniaki trikid NCTS signaali genereerimisel keerukama 
PAL süsteemi puhul enam ei toiminud.}. See oli \emph{freaking awesome}. Ta oli 
seal mingi laborandi käest küsinud, et kuidas  midagi käib. Sai laadida paar 
üli superägedat mängu, mis tekstiekraanil jooksid. Üks oli vist \emph{Train 
Robbery}\index{Mängud!Train Robbery}, ma mäletan, see pilt on täitsa silme ees. 
Ja sellest hetkest ma arvan, ma olin müüdud ka. Ma ei oska  meenutada, kas ma 
olin arvutitega enne ka kokku puutunud aga tõenäoliselt mitte, see oli ikkagi 
liiga  vara. 

Kuna mulle tohutult meeldisid koolis Nintendo väiksed Game \& 
Watch\index{Nintendo Game \& Watch} mängud, võib-olla mäletad? Tänapäeva 
telefoni suurused umbes, neil oli LCD ekraan, millesse oli ette joonistatud 
mingisugused tegelased ja siis nuppudega said mängu mängida seal 
ekraanil\sidenote{Vaata ka märkust \ref{sidenote!gameandwatch} leheküljel 
\pageref{sidenote!gameandwatch}.}. Ja  ma kuidagi mõtlesin, et \enquote{oh, kui 
lahe oleks, kui saaks ise niisuguseid teha}, aga no ma sain aru, et seal taga 
on mingi tootmine ja see ei ole nagu reaalne. Ja nüüd järsku saada aru, et 
selliseid asju on võimalik  masina sisse programmeerida ilma, et sa pead mingit 
elektroonikaskeemi tootma, et sul ei pea üldse mingit tehast olema. See oli üks 
niisugune \emph{revalation}, onju. See muidugi  tõenäoliselt viis mind kunagi 
ka mängude tegemiseni. 

Aga niisugune päris toimetamine hakkas ilmselt kuskil seoses Jaak 
Loondega\index[ppl]{Loonde, Jaak}. Ta oli kindlasti ülioluline tegelane, sest 
sel ajal oli arvutile ligipääs oluline asi. Ja ma mäletan, et ma tegelikult 
olin kaardistanud omale kõik kohad, kus üldse  tõenäoliselt Eesti Vabariigis 
arvutitele ligi pääses. Nõo oli liiga kaugel selgelt, aga Tallinnas neid kohti 
ikka oli. 

Aga Jaak Loonde\index[ppl]{Loonde, Jaak} oli selles mõttes lahe tegelane, et 
minu meelest vist tema kaudu ma esimest korda sain midagi progeda. 

\question{Kas ta siis andis selle võimaluse või ikka õpetas ka?}

Ta ikka õpetas, loomulikult. Mingil põhjusel, ma ei tea kuidas, ma sattusin  3. 
Keskkooli\index{Koolid!Tallinna 3. Keskkool}, kus oli sihuke suur klass 
mingisuguste masinatega, tõenäoliselt ka need olid MSX'id\index{Arvutid!Yamaha 
MSX}. Seal BASIC\index{Keeled!BASIC} oli ees ja võis midagi hakata klõpsima. 
MSX selle pärast  üldse oli pull masin, et  ta tegelikult vist mõeldi välja, et 
ühtlustada koduarvutite standardit ja BASIC'uid, mida nad jookseksid.  See 
initsiatiiv tuli vist isegi  mingisuguse Jaapani Microsofti \emph{executiv}'i 
poolt.

\question{Ta \emph{boot}'is BASIC'usse otse, eks?}

Jah. Sa põhimõtteliselt hakkasidki peale niimoodi, et esimesel ekraanil sa võid 
 kirjutada \verb|10| ja siis kirjutada ühe rea. Kirjutad \verb|20|, kirjutad 
teise rea, ütled \verb|list|, siis ta  näitab, mis sul on. Kirjutad uuesti 
\verb|20|, kirjutad selle rea üle ja kirjutad \verb|run| ja \emph{that's that}, 
ta sul kohe käib. 

Seal oli kari tegelasi, paari tükki ma tundsin ja nende kaudu ma vist kuidagi 
sain sellest klassist teada. Ma mäletan, et üks mu koolikaaslane nägi sihukest 
masinat esimest korda ja meile öeldigi, et hakake midagi tegema. No ja siis ta 
kirjutaski \verb|please draw me a circle|. Ütleme, et 
NLP\sidenote{\emph{Natural Language Processing - NLP}} ei olnud veel nii kaugel 
ja sealt midagi ei tulnud.

Tolle klassi ümber sagis palju rahvast, Karel Kannel\index[ppl]{Karel Kannel} 
seal kuidagi toimetas ja lisaks veel hulk toonaseid väikseid tattnokki. Aga 
palju huvitavam oli tegelikult see, et Jaak Loondel\index[ppl]{Loonde, Jaak} 
oli ka üks masin, nimi oli 
MIR-2\index{Arvutid!MIR-2}\sidenote{\begin{russian}МИР\end{russian} oli varane 
Nõukogude miniarvutite sari, mille kolm generatsiooni (MIR, MIR-1 ja MIR-2) 
töötati välja aastatel 1965-1969. Sarja nimi oli lühend pikemast nimest 
\begin{russian}Машина для Инженерных Расчётов\end{russian} (Inseneriarvutuste 
Masin).}, mingisugune nõukogude aparaat. See masin oli põhimõtteliselt sihuke 
pikk kapp, ikka pikem kui viis meetrit, poisikesest oli ta kõrgem, Jaagule 
võib-olla ninani. Masin tegi meeletut, sihukese villa kraasimise masina sarnast 
häält, millest põhiline tuli jahutusest. Ilge müra. Aeg-ajalt, kui inimestel 
viskas  kopa ette,  nad lülitasid masina jahutuse välja ja siis 
Jack\index[ppl]{Jack}\index[ppl]{Jack|see{Loonde, Jaak}} tuli muidugi ja 
tohutult röökis, sest too masin oleks ilma jahutuseta kokku küpsenud. 

Selles mõttes oli ta ka nagu geniaalne vana, et kust ta sellise \emph{advanced} 
masina üldse kätte oli saanud? Seal oli ikkagi võimalik klaviatuurist käske 
sisestada, kusjuures klaviatuur oli elektronkirjutusmasin, mis  põhimõtteliselt 
oli nagu klaver ja printer ühekorraga. Nii et \emph{hard copy} tuli ka samast 
masinast. Ja temaga oli ühendatud mustvalge telekas, aga tal oli ka 
valguspliiats. Ehk siis sa said nagu ekraanil tabada mingisuguseid punkte ja  
masin tundis selle ära. Ilmselt ta luges seda  kineskoobi kiirt ja selle järgi 
pani asukoha kokku. Ja ta suutis ka mingisugust rudimentaarset graafikat 
kuvada, ehk et tal ei olnud ainult tekstiekraan, vaid ta suutis ekraanile  
mingit punkti kuvada. See viimane oli arvuti jaoks tohutu ülesanne, punkt ei 
püsinud hästi paigal, õrnalt ujus, aga sai hakkama. 

See programmeerimiskeel, mida MIR-2 peal kasutati, oli vene keeles, vene 
tähtedega, kõik olid mingid lühendid, superluks, onju. Mu esimene programm, ma 
mäletan, oli mingisugune graafiline nelja-tipuline täht. Ma arvan, et ta 
koosnes ütleme siis  umbes kuueteistkümnest punktist võib-olla ja see ikka 
tõmbas selle arvuti täiesti kooma. Kõik see ekraan ujus, aga väga uhke tunne 
oli. 

Aga mida Jack\index[ppl]{Loonde, Jaak} meile veel õpetas, oli näiteks 
perfolindi lugemist. Masin sõi kahte moodi meediat. Üks oli paber, perfolint, 
siuke õhukene, mis lasti vurinal masinast läbi. Teoorias teravamad vennad, ma 
arvan, suutsid nõela või augurauaga  perfolindi peale proge torkida. Mul on 
selline tunne, et äkki ma oskasin seda kunagi. Aga aga siis olid seal veel 
mingisugused vahvad magnetkaardid. 

\question{Magnetkaart? Perfokaarti ma tean aga magnetkaardist ei ole kuulnud.}

Magnetkaart oli selline  tänapäeva  telefonist suurem, ma arvan, et mingi 
kaheksa senti korda mingi viisteist senti sihukene pruun latakas, mis 
põhimõtteliselt meenutas oma materjalilt seda, mis flopi diski sees on. Ja sa 
põhimõtteliselt panid selle mingist \emph{slot}'ist sisse, masin tõmbas selle 
surtsti läbi ja luges sealt midagi. Aga see oli nagu sihuke müstika, seda enam 
niisama lugeda ei saadud. 

\question{Noorel nagamannil peab olema ikka päris änksa tahtmine, et ekraani 
peale tähe joonistamine huvitav oleks?}

See oli  müstiliselt äge. Sa kirjutasid midagi ja see  sulle  sinna ekraanile 
tekkis pilt.

\question{See huvitav asi oli just see, et mina andsin käsu ja masin tegi 
midagi?}

Noh, täpselt, et kui see oleks nii lihtne, et \verb|please draw me a circle|, 
siis  ilmselt oleks huvi kaotanud, aga see oli ikkagi \emph{complicated} värk. 
Selles oli mingi alkeemiline element, see oli ülikõva. Väikestele poistele 
meeldivad salakeeled, koodid, lipukirjad ja igasusugused niisugused asjad. See  
oli nagu kõike seda  ja veel midagi,  see oli ikkagi super, noh!

Selge oli see, et too masin oli  meeletult piiratud, et kaua sa seal ikka 
jändad. Ja lisaks see, et seda MIR'i oli ainult üks, õnneks MSX'i klass oli 
suurem. Aga klassiga olid vist jälle mingisugused piirangud, kuna see oli 
keskkooli all. Ja ilmselt sellepärast Jack\index[ppl]{Loonde, Jaak} sebiski 
Roopa tänavale selle ÕTK\index{Tallinna Oktoobrirajooni 
Õppetootmiskombinaat}\sidenote{Täpsemalt Tallinna Oktoobrirajooni 
Õppetootmiskombinaat. Sellest asutusest on natuke rohkem juttu leheküljel 
\pageref{content!OTK}.}, kus oli siis ka terve klass. ÕTK's oli  üks niisugune 
nagu juhtarvuti, millel oli mingisugune draiv (ma eeldan, et see oli mingi 
flopidraiv) ja terve klassitäis arvuteid, mis said sellest peaarvutist omale 
asju alla laadida. Sa võisid ka lihtsalt oma programme kirjutada, aga kuna kuna 
draive oli ainult üks, siis kui sa tahtsid mida salvestada, pidi selle 
juhtarvutisse saatma. 

Kuna Jackil\index[ppl]{Loonde, Jaak} ei olnud aega seal klassis väga  hängida, 
siis möllas seal kogu aeg mingi poistekari ja tal oli paar nutikamat venda 
pandud seda vedama. Üks legendaarne tegelane oli 
Mukats\index[ppl]{Mukats|see{Edesi, Linnar}} ehk Linnar Edesi\index[ppl]{Edesi, 
Linnar}, kes täna vist kuskil Soomes toimetab. Tema oli selgelt minu esimene 
guru, keda ma nägin. Ta oli, ma arvan, umbes minuvanune, aga ta oli omandanud 
kõik need arvutiasjanduse peenemad alged. Põhiline, mida ta oskas oli  kahest 
programmijupist  ühe terviku  kokku panek ja  selle paketeerimine nii, et 
tulemust sai programmina laadida. Point oli selles, et väga suur osa softi 
levis tavalistel magnetofoni kassettidel. Ja vist oli see kuidagi nii, et 
šeffimad mängud olid 32 kilobaiti umbes pikad, noh see oli ikka \emph{massive}. 
Aga selleks, et nad kasseti peale ära mahuks, olid nad tehtud pooleks: 16+16 
kilo, sa pidid vahepeal kasseti ümber keerama. Ühesõnaga kogu see 
kassetimajandus oli keeruline. Aga kui sul oli juba nii kõva asi nagu 
flopidraiv, siis sa said selle kasseti pealt kuusteist kilo sisse lugeda, tõsta 
see kuskil mälus mujale,  lugeda teise kuusteist kilo ja selle esimese jupiga 
kokku panna. Tekkis  tervik, mida sai kuidagimoodi \emph{launch}'ida. 
Ühesõnaga, see kõik oli täielik supermaagia. 

\question{Järelikult tekkis sul niisugune teadmistel põhinev eeskuju. Keegi 
inimene, kellele sa vaatasid alt üles, sest ta teadis rohkem kui sina?}

Oo jaa, selliseid tegelasi oli veel. Üks vend, kelle nimi oli 
Kont\index[ppl]{Kont} (ma ei mäleta, mis ta eesnimi oli). Tal oli väikene 
metallkohvrikene, mille sees oli kogu MSX'i manual. See oli fotokopeeritud 
sihuke \emph{stack of paper}. Ta käis sellega väga uhkelt ringi, aegajalt tegi 
kohvri lahti ja siis midagi selle alusel kirjutas. Sihukesi tegelasi oli veel 
seal. 

Kuna sa istusid seal ilma otsese \emph{access}'ita sellele draivile, võib-olla  
mängisid või siis kirjutasid oma BASIC'ut\index{Keeled!BASIC}. Sellele 
tegevusele tulid mingid piirid ette. Loomulikult mind huvitas graafika pool, ma 
üritasin mingisuguseid pilte ekraanile manada. MSX'il\index{Arvutid!Yamaha MSX} 
 tegelikult ei olnud graafika ekraani,  seda emuleeriti tekstiekraaniga. Ehk 
siis  põhimõtteliselt iga pilt, iga mäng, mis MSX'il toona jooksis, oli 
tegelikult otse mälus tähegeneraatorei ümber programmeerimine. 

\question{Jukuga\index{Arvutid!Juku} oli sama lugu, et sa said kuskile mällu 
oma nii-öelda fondi laadida. Iga tähe asemele panid \emph{bitmap}'i ja nendest 
sai mida tahes kokku laduda}

Just, põhimõtteliselt sama laks. MSX'i ekraan oli otse aadresseeritav. Kui sa 
teadsid, et selle režiimi ekraan algas aadressil heksas 
\emph{whatever-whatever} onju, siis sa said sinna järjest kirjutada. Iga bait 
oli üks rida ja võis olla kas läbipaistev, taustavärv või esivärv ja mingites 
režiimides sai rida-realt neid värve vahetada, see oli eriti \emph{advanced}. 
Mängude puhul on niisugune mõiste, nagu sprait, ma ei tea, kas sa oled kokku 
puutunud. Need on siis graafikatükid, mis tausta ees liiguvad. MSX'il neid ka 
emuleeriti sellesama tähegeneraatoriga, seda programmeeriti jooksvalt ringi. 
Ekraan kirjutati sümboleid täis, ja siis neid kogu aeg adresseeriti ja 
kirjutati ringi. Ekraan vist oli jagatud kolmeks osaks, igas osas sa said eri 
tähestiku väänata.

Minu jaoks oligi see võlu, kui ma sain selgeks, et on olemas 
assembler\index{Keeled!Assembler}, assembleris saab ühele mälu aadressile ühe 
baidi laadida ja siis ma põhimõtteliselt veetsin suure osa oma ärkveloleku 
ajast mingisuguseid tegelasi  millimeetripaberile joonistades, neid heksaks 
tõlkides ja kuskile mällu laadides. 

\question{Kui ma nüüd tagasi peegeldan, siis ega tänapäevane arvutigraafika ei 
ole ka lihtne aga keerukus tundub olevat teises kohas. Sa pead 3D geomeetriast 
aru saama ja spetsiifilisi API'sid tundma jne.}

No täna ikkagi \emph{layers of stuff} on sinu ja pildi vahel, aga MSXil oli 
just see, et sa põhimõtteliselt sa toorelt toppisid otse ekraanile midagi. 

\question{Sa pidid ikkagi välja mõtlema selle, mida sinna mällu toppida, ja 
hoolitsema, et see värskendatud saaks ja nii edasi}

Ütleme, et seal oli igasugused trikid, et ta töötaks. Aga kuna keelestik ja 
kõik see asi oli nii lihtne, oligi tulemus super elegantne, super  lihtne.  Ma 
arvan, et ega minu progemise aeg jäigi sinna kaheksakümnendate keskele. Pärast 
ma olen võib-olla natuke HTML'i ja võib-olla CSS'i nokkinud, aga see võlu läks 
nagu üle kohe, kui asjad läksid keerulisemaks. Aga õnneks tulid tasemele 
igasugused graafikapaketid ja ja muud asjad. 

\question{Aga millal see oli? Juba keskkooli ajal?}

Olles enda jaoks kaardistanud ära kõik kohad, kus sai midagi arvutitega 
näppida, jõudsin ma läbi

Ma olin enda jaoks ju ära kaardistanud kõik kohad, kus sai midagi arvutitega 
näppida. TPI's\index{Tallinna Tehnikaülikool} oli ka üks klass, kus olid 
MSX'id\index{Arvutid!Yamaha MSX}. Aga seal oli igal masinal juba draiv taga. 
See oli ka juba super \emph{advanced} ja seal see guru staatus oli ka nagu juba 
järgmisele \emph{level}'il. Seal olid  laborandid, Aare Tali\index[ppl]{Tali, 
Aare} nimi tuleb kuidagi ette aga ma ei ole kindel, kas see on õige nimi õige 
näo juures\sidenote{Aare tegutses TTÜ-s küll ja temast on ka varasemalt juttu 
olnud (vt. lk. \pageref{sisu!aare_tali}).}. Aga igal juhul toimetasid seal juba 
üliõpilased või isegi juba \emph{post-graduate},  palju kõvemad vennad ja 
loomulikult see nagade jada seal ukse taga neid selgelt tüütas. Nad kehtestasid 
siis oma  reegleid, olid suured jumalused. Näiteks, kui info levis ja järjest 
rohkem kutte tekkis sinna värava taha,  oli vaja reglementeerida, et kes saab 
ligi ja kes mitte. Siis nad võtsid ühe kõige popima mängu, mis seal parasjagu 
oli, Kings Valley\index{Mängud!King's Valley}, trükkisid välja kogu selle 
\emph{source} koodi. See oli \emph{stack of paper}, ilusti perforeeritud ja 
niimoodi. Nad lugesid seda koodi, punase pastakaga tõmbasid ringe ja progesid 
selle mängu ringi. Minu jaoks oli see nagu jumaluse tase! Nad progesid selle 
niimoodi ringi, et nad said väikeste ise-ehitatud \emph{joystick}-idega juhtida 
selle mängu kolle. Reegel oli põhimõtteliselt see, et kui sa said nende 
jumalate vastu ühe taseme läbi siis sa said ühe päeva klassis käia. Iseenesest 
see mängufaktor  oli põnev aga just see, et nad tõesti võtsid selle mängu, mis 
minu jaoks tundus superkeeruline ja lihtsalt kirjutasid \emph{binary} ringi. 
Nad mitte lihtsalt ei teinud seal mingile tegelasele mütsi pähe,  vaid nad 
lihtsalt nagu tegidki kõik ringi, käitumine muutus. Tänapäeval muidugi tagasi 
vaadates tundub, et see kõik oli tegelikult väga lihtne.

\question{Eks see oli ju \emph{gamification}, mis praegugi populaarne on ja 
üksiti kindlustas veelgi lugupeetavate jumala-staatust poistekamba silmis}

Aga igal juhul lõppkokkuvõttes ma lõpetasin kuskil Kullos\index{Kullo}, kus oli 
ka üks klass, kus olid vist juba natukene kõvemad MSX'id\index{Arvutid!Yamaha 
MSX}. Neil oli juba  mingi graafikarežiim ja igasugused muud asjad, ehkki, kui 
sa midagi kiiresti liigutada tahtsid, pidid ikkagi kasutama tekstiekraani. Toda 
klassi majandas selline legend nagu Räni Meister\index[ppl]{Meister, Räni}, kes 
toona oli selgelt sihuke tore punkar, kes oli tulnud kuskilt Võru 
Gaasianalüsaatorite tehasest umbes ja viitsis poistega jahmerdada. Aga ta 
vaikselt seal hakkas tegelema Commodore 
Amigadega\index{Arvutid!Amiga}\sidenote{Amiga oli Commodore poolt 1985. aastal 
turule toodud personaalarvutite sari. Teistest põlvkonnakaaslastest eristas 
seda perekonda spetsiaalse graafika- ja heliriistvara lisamine ning 
väljatõrjuva mitmetegumilisuse realiseerinud AmigaOS.}, mis oli juba sihukene 
\emph{super advanced} raud. 

Kuidagi mahtus see kõik videotootmise ja selliste asjade tähe alla, tänu 
sellele ta oli ka loomulikult kaardistanud, et kus niisugune asi veel toimub. 
Eesti Televisioon\index{Eesti Rahvusringhääling!Eesti Televisioon} oli selgelt 
üks ja veel oli mingisuguste vene metalliärikate turundusharu. Ilmselt keegi 
vend oli piisavalt palju lobi teinud ning kuskil Kristiines  keldris püsti 
pannud väikse nii-öelda reklaamistuudio kus ta siis tootis värki ja tal oli 
seal ka üks Amiga\index{Arvutid!Amiga}. 

\question{See pidi siis olema üheksakümnendate algus juba, eks?}

Jah, kuskil sealkandis. Kullos me hakkasime ka juba mingeid mänge tegema ja 
nii. Markus Klessman\index[ppl]{Klessman, Margus} toimetas seal näiteks. Raul 
Keller\index[ppl]{Keller, Raul}, kelle aka oli 
\enquote{Killer}\index[ppl]{Killer|see{Keller, Raul}}, üritas MSX-i mänge vist 
kuidagi publitseerida, aga see (vähemalt mulle ja toona) tundus kuidagi väga 
kahtlane ja naiivne tegevus.

Aga siis juba Räni\index[ppl]{Meister, Räni}, kuidagi nähes minus potentsiaali, 
meelitas mu Eesti Televisiooni\index{Eesti Rahvusringhääling!Eesti 
Televisioon}. Põhimõtteliselt ma ei olnud isegi veel keska viimases klassis, 
kui ma töötasin juba Aktuaalses Kaameras. Uudistetoimetuse kõrval oli sihuke 
väike kubrik, kus me siis tegime Aktuaalse Kaamera infonurki, mis olid  diktori 
taga seina peal. Ja kuna Amiga\index{Arvutid!Amiga} oli selline tore masin, et  
sinna sai lasta videosignaali sisse ja sealt tuli videosignaal välja, sai 
temaga juba toona digimiksi teha. 

\question{Ossa, see oli PC peal jõhkralt kallis riistvara toona}

Ongi. Miks need Amigad siinkandis selles vallas levisid, oli just see, et PC 
jaoks selliste võimalustega videokaart oli Hollywoodi hinnaga asi. Ja PC-del 
oli enamasti, mingisugune CGA ja neli värvi onju, samas kui 
Amiga\index{Arvutid!Amiga} oli \emph{full video}. Põhimõtteliselt polnud sul 
vaja isegi arvuti monitori, sa võisid talle teleka järele panna. Ta oli ju  
kodukodutarbimisest arenenud. 

Seal tegime oma ilmakaarte ja panime videopilte sinna ja põhilise osa ajast 
muidugi mängisime arvutimänge, sest  Amigal olid superšefid mängud. 

\question{Aga mis tarkvaraga te tegite seda kõike? Ega te ju nullist ei 
kirjutanud kogu seda kraami?}

Olid olemas täitsa viisakad graafikapaketid, Deluxe Paint\index{Deluxe 
Paint}\sidenote{Deluxe Paint on rastergraafika redaktorite sari, mille lõi 
Electronic Arts'i jaoks Dan Silva. Programm alustas elu majasisese 
graafikaprogrammina, kuid sai pärast avaldamist \emph{de facto} standardiks 
Amiga platvormil.} on üks šefimaid graafikasofte, mis oli igasugustest 
Photoshoppidest ja kurat teab millest ikka kümme aastat ees. 

Me olime nagu sellised \emph{in-the-know} amiga-vennad ja vaatasime  kõikide 
PC-de  ja muude vendade peale ikka väga ülevalt alla, sest et nad ikka ei 
teadnud, milles nad seal sorkisid, onju. Paraku see Amiga bisness oli kehva ja 
läks lõpuks nurja, aga tehnika iseenesest oli superäge. 

Meil tekkis mingi väikese punt tegelastest, kellel kas oli kodus Amiga või kes 
nendega kuidagi tegelesid. Näiteks Martin Rinne\index[ppl]{Rinne, Martin}, kes 
täna teeb Directot\index{Directo} tema juba kuidagi tekkis  sinna telesse ja 
siis Margus Kliimask\index[ppl]{Kliimask, Margus}, kes tegeles Eesti 
Videos\index{Eesti Video} Siilatsi mingite asjadega ja Mati 
Veermets\index[ppl]{Veermets, Mati} kellest pärast sai Tallinna linna disainer. 
 Kõigil oli nagu mingisugune \emph{access} Amiga-te juurde. 

Jällegi loomulikult seal ka võlus mind pigem see, et sa tekitasid mingisuguse 
elava pildi, sul ei  pidanud olema kaamerad ja näitlejad ja nii edasi, vaid sa 
võisid teha mingeid väikseid animatsioone otse arvutis teha.

\question{Isegi animatsiooni ta vedas välja?}

Noh, selles mõttes, et sa said seda teha põhimõtteliselt \emph{stop 
motion}'iga. Ütleme,  reaalajas animatsioon kippus ikka nõgisema juba, kuigi me 
tegelikult ikka telepäid tegime reaalajas ka, sest keegi ei viitsinud 
\emph{stop motion}'iga lasta. Aga minu meelest ikka enamus sellised asju käisid 
reaalajas. Deluxe Paint-is\index{Deluxe Paint} olid sisse ehitatud igasugused 
nutikad asjad. Näiteks  liikumise aeglustamine või kiirendamine. Sa andsid 
talle põhimõtteliset ette, et siin on sulle kast, nüüd see kast peab liikuma 
mingisuguse viiekümne kaadriga siia, siis ta automaatselt täitis need 
viiskümmend kaadrit ära. Ja vajadusel, kui sa ütlesid, et \emph{ease in}, siis 
ta tõmbas lõpus hoo maha ja kõik oli väga \emph{fine}.  

Ma mäletan, kui ma alles läksin sinna telesse (selle järgi võib muidugi aasta 
paika panna), me tegime Öölaulupeole\index{Öölaulupidu}\sidenote{Esimene 
Öölaulupidu toimus 1987. aasta juunis Tallinna Vanalinna päevade ajal, aga 
toona meediakajastus puudus ja üritus toimus spontaanselt. 1988. aastal oli 
Öölaulupidu juba ametlikult Vanalinna päevade programmi lülitatud.}  
mingisuguseid valgusklippe, see oli jällegi \emph{super advanced}.

\question{Võru poisina ma Öölaulupidudest ei tea midagi, aga 
Öötelevisioonil\sidenote{1990. aastal aset leidnud omas ajas mitmes mõttes 
innovatiivne teleprojekt, mille käigus Eesti Televisioon\index{Eesti 
Rahvusringhääling!Eesti Televisioon} öö läbi katkematult otse-eetris oli.} oli 
väga äge graafika}

Jajah, see oli ka meie tehtud. Tegelikult oli kogu tele sihuksesed asjad meie 
rida, sest  alternatiiv oli tiitrimasin, mis oli mingi räme pool-analoog pult 
ja mis  eriti koledat jälge tootis. Meil oli ikka \emph{super-advanced} 
animatsioonidega ja värviline, sai teha mida iganes. Vahest tegime mingit 
haltuurat mingite reklaamide jaoks ja igasugu lollusi sai tehtud.

\question{Kas see oli puhas ise-õppimise värk või hakkas kusagilt mingit 
informatsiooni ka juba tulema?}

Ei, see oli ikka puhas iseõppimise teema. Need vahendid olid suhteliselt 
piiratud ja ega seal midagi väga keerulist ei olnud. Kunagi hiljem tulid ka 
esimesed 3D paketid, nendega sai pusserdatud. Tase oli nendega ikka hoopis 
teine, sa pidid ikkagi punkt punkti haaval mingisuguseid pindu konstrueerima ja 
siis nendega kuidagi opereerima. Tänapäeval vaatad, kuidas väänatakse mingeid 
\emph{bump mapping}-uid\sidenote{Arvutigraafika tehnika, mille abil 
kolmemõõtmelise objekti pinnale simuleeritakse kühme ja kortse. Lihtsalt 
öeldes, oranžist kerast tehakse usutava väljanägemisega apelsin.} ja 
mingisuguseid asju \emph{layer}-ite kaupa ja see kõik annab kuidagi tulemuse,  
see on täiesti müstika. 

\question{Mis sa siis tegid, kui sa Eesti Televisioonis\index{Eesti 
Rahvusringhääling!Eesti Televisioon} enam ei olnud?}

Kuidagi tundus, et see videograafika oli  väga põnev, aga hakkas tekkima 
mingisugune \emph{business}. Sõbrad, kes kuidagi olid rohkem sattunud 
trükigraafika peale, kes  kujundas Eesti Ekspressi ja kes seal tegi mida, see 
tundus kuidagi nagu rohkem \emph{business}. Kuidagi ma sain aru, et, ahah, 
videot teeme Amigaga aga selle selle \emph{business}'i tarvis peaks ennast 
kuidagi PC-de peale  sebima. Sealsamas telemajas kuidagi tekkisid 
potentsiaalsed kliendid ja ma pidin hakkama tootma trüki-kõlbulikku kujundust. 
Ma ei olnud  kunagi näinud sellist programmi nagu Corel Draw\index{Corel Draw} 
aga mul oli see töö vaja  ära teha ja ma istusin öö läbi ja tegin ta endale 
selgeks. Mis oli tohutult frustreeriv, sest ta oli täiesti teine maailm. 
Tänapäeval on nii, et sa joonistad ja su joonistatud pilt on  ekraanil. Siis 
oli niimoodi, et sa  konstrueerisid mustvalgelt mingisuguse \emph{vector 
mesh}'i, panid sinna mingid värvid peale, vaatasid \emph{preview}-d ja siis ta 
joonistas sulle selle pildi aeglaselt ette. Ja alles siis sa läksid uuesti 
selle pildi kallale.

\question{Kuidas sul Corel Draw õppimine välja tuli, sest minu mälestuste järgi 
ta ei olnud kuigi töökindel: aegajalt tegi faile katki ja nii?}

Olles kasvanud nende arvutitega üles, sa arvestasid ju, et nad aeg-ajalt 
jooksid kokku ja aeg-ajalt nad tegid rumalusi. Aga võib-olla siin mängis natuke 
rolli ka see  poisikesepõlves ÕTK's\index{Tallinna Oktoobrirajooni 
Õppetootmiskombinaat} õpitud arvutist üleolek läbi ühe lihtsa fakti. 
MSX-il\index{Arvutid!Yamaha MSX} oli paremas nurgas port, mille sisse käis kas 
siis kettaseade või mingi mälu \emph{cartridge}. See oli sihuke päris suur 
sahtel. Selleks, et mitte \emph{cartridge} sisse lükkamise hetkel midagi tuksi 
keerata, oli sahtli sees üks väike lüliti, mis tegi masinale reseti. Ja 
loomulikult õpiti kiirelt ära, et kui sa oled midagi tuksi keeranud, näiteks 
olid kirjutanud programmi, mis jäi tsüklisse, siis selle asemel, et voolu välja 
võtta, panid kohe näpud sinna auku ja masin oli surnud. Alati sa teadsid, et 
mingi valemiga sa saad temast jagu. See teadmine on olnud minuga siiani, et kui 
ma kuskilt seinast ikka lõpuks juhtme kätte saan, siis on ta surnud. Ma ei pea 
teda pelgama.

\question{Selle koha peal ma pean järgi andma kihule ja ära küsima küsimused, 
mida ma väga tahan küsida. Me jõuame Microlinki\index{Microlink} ja 
.EXE-ni\index{.EXE}. Kuidas sa nende juurde jõudsid?}

Kui ma olin juba selle prindiga alustanud, siis ma vahepeal kuidagi sattusin 
mingisse niisugusesse maailma, kus ma peamiselt sellega tegelesingi. Ma olin 
Margusega\index[ppl]{Kliimask, Margus}\sidenote{Kaspar peab ilmselt silmas 
Margus Kliimaskit} televisioonis varem suhelnud ja tema omakorda suhtles 
sellise tegelasega nagu Lõvi\index[ppl]{Lõvi}. Lõvi on muidugi kõige olulisem 
tegelane üldse, tema juurest ilmselt algab kogu Eesti arvuti \emph{business}. 
Kui Jaak Loondest\index[ppl]{Loonde, Jaak} algab kogu Eesti arvutiteadvus, siis 
ma arvan, et Lõvist algab kogu arvuti-\emph{business} kuigi ta ise pole vist 
bisnest kunagi teinud. No ja Rainer Nõlvak\index[ppl]{Nõlvak, Rainer} ja kõik 
see nagu klikkis kokku. Ma saan aru, et Rainer oli Margusele teinud ettepaneku 
toimetada mingisugust ajakirja. Tema siis võttis mul varrukast kinni ja ütles, 
et \enquote{davai, nüüd on vaja ajakirja teha}. Mina muidugi pigem oleks 
mänginud arvutimänge, nagu ma olin teles harjunud, kus ikkagi üheksakümmend 
protsenti meie tegevusest oli arvutimängude mängimine. Aga noh, ma sain omale 
väga korrektse 486-e, ma arvan, ja selle peal jooksis Ultima 
Underworld\index{Mängud!Ultima Underworld}\sidenote{1992. aastal Blue Sky 
Productions'i poolt üllitatud Ultima Underworld oli väga mitmes mõttes 
(kolmemõõtmeline keskkond, simuleeritud mittelineaarne mängu käik jne.) 
teedrajav rollimäng.} ja oli täitsa tore. 

Toimetustegevusega mitte tuttava inimesena ma mõtlesin, et  alustama peaks 
ikkagi ajakirja esikaanest. Ja siis ma Corel Draw-s seda esikaant  hiirega 
joonistasin. Praegu tagantjärgi mõeldes mulle tundub, et ma joonistasin seda 
kuude kaupa. Tõenäoliselt see nii ei olnud aga sinna läks tohutu aur. 
Pronto\index[ppl]{Pronto} luges kokku, et neid numbreid nii väga palju ei olnud 
ja nendega läks suhteliselt palju aega. Ja kuna tegu polnud nagu otseselt ka 
äriline ettevõtmisega vaid .EXE oligi pigem promo, siis keegi nagu väga ei 
survestanud seda aja poolt ka. Meil ei olnud kohustust, meil ei olnud 
tellijaid, et ta peab nüüd iga kuu ilmuma.

\question{Aga kuskil Võrus istus üks nohik, kes kurvastas, et \enquote{miks ei 
ole tulnud veel .EXE't}!}

No vot, me ei adunud, et meil on \emph{impact}.

\question{Mõju oli kindlasti olemas. Võin omal näitel kinnitada, ja et ta 
Pronto panduna praegu niimoodi Internetis on\sidenote{\url{punktexe.ee}}, on ka 
selgesti märk mõjukusest. Seetõttu ma ka küsin.}

Ta oli oluline igas plaanis. Olles selles asjas sees, siis minu jaoks ei olnud  
küsimus, et kas arvutid tulevad maailma muutma. Ma isegi ei mõelnud sellele, 
nendega oli lihtsalt hea asju teha ja  tõenäoliselt inimesed, kes ei teinud, 
olid ikka täiesti rumalad. Kõrvalt vaadates ma isegi ei saanud aru, kuivõrd 
vähe tegelikult arvuteid toona kasutati, sest me istusime MicroLinki 
peakontoris ja seal käis kogu aeg mingisugune sebilung. Telemajas ja igal pool, 
mul oli \emph{access} arvutitele päris hea. Aga ma mäletan, et .EXE  esimeses 
numbris  oli arhitekt Kalle Rõõmuse\index[ppl]{Rõõmus, Kalle} büroo niisugune 
väikene tutvustus  läbi selle, et nad hakkasid kasutama arvuteid 
projekteerimisel. See oli see midagi täiesti epohhiloovat. Ja ma isegi toona ei 
saanud sellest aru, kuivõrd imelik see  üldse on, et keegi teeb  paberil 
midagi. Ega  ma üldiselt  laksisin artiklid paika ja panin pildid külge ja mind 
võib olla väga ei huvitanudki, mis seal kirjas oli, välja arvatud need, mis ma 
ise kirjutasin. Aga tolles Kalle Rõõmuse büroo artiklis kirjutati, et üks 
arhitekt käis Kanadas stažeerimas. Kanadas tegeleti aga just sellega, et osteti 
personaalarvutid ja töö muutus efektiivsemaks võrreldes sellega, kui arhitektid 
ja konstruktorid päevad läbi kalka peale midagi joonistasid.  Järsku panid 
selle kõik arvutisse ja kõik oli nagu hästi. Tegelikult on huvitav vaadata 
seda, et tänaseks on meil see nii-öelda 
BIM-modelleerimine\sidenote{\emph{Building Information Modeling - BIM.} 
Protsess, mille käigus füüsilisi ruume käsitletakse digitaalsete vahenditega.} 
ja siis sa kuuled, mis väljakutsed sellega seoses on. Mul üks sõber töötab 
startupis, mis tegeleb BIM-mudelite konfliktide analüüsiga. Üritavad aru saada, 
et näiteks ventilatsioonitoru ei tohi läbi akna minna. Ja siis sa mõtled, et 
\enquote{issand jumal, millega need inimesed on tegelenud, miks nad seda 
arvutit pole varem kasutusele võtnud?}. Kui palju on aega raisatud!

.EXE\index{.EXE}, olgugi, et temast jäi mulje, et ta on ikka \emph{super 
advanced} ja mingi häkkerite värk, üritas anda pilti sellest, mis tegelikult 
toimub. Et arvuti ei ole ainult raamatupidaja kalkulaator. 

\question{Kuidas sa joonistamise juurest kirjutamise juurde jõudsid?}

Oli vaja ju \emph{content}'i toota ja ega keegi toona ei olnud 
arvutiajakirjanik. Ja  mulle meeldis arvutimänge mängida ja ma arvan, et 
kirjutamine on iseenesest tore tegevus. 

\question{Kas sul juba kooli ajal lõi kirjutamise ja kirjandi soon kuidagi 
välja?}

Ei, ma olen võimeline kirjutama okeilt. Mulle joonistada meeldib võib-olla 
rohkem, sest kirjutamine on selline raske asi, et sa pead laused läbi mõtlema 
ja siis sulle tundub, et nad ei ole head. On nagu liiga
konkreetne formaat.

\question{Teema jätkuks veel üks oluline küsimus. Mõni aeg tagasi Tõnis Kahu 
(keda tuleb ilmselt uskuda)\index[ppl]{Kahu, Tõnis} lükkas ümber mu arusaama 
sellest, misasi on küberpunk. Aga minu vastav arusaam tuleb ühest konkreetsest 
.EXE artiklist, kus on sinu ja Pronto\index[ppl]{Pronto} nimed 
all\sidenote[][-5cm]{Kaspar Loit. (1994). Kes sa selline oled, küberpunk? .EXE, 
(3), 60-63. Kontrollides Pronto nime artikli juurest ei leia. Küll aga leiab 
sedastuse, et \enquote{\ldots õiged küberpungid lasevad selliste loetelude 
peale suht laias kaares}.}. Räägi nüüd ära, kuidas te tolle sisu 
produtseerisite}

Väga raske öelda tagantjärgi. Aga eks meil oli mingi ettekujutus. Ega küberpunk 
ei ole mingisugune geneetiline  organism, mis on välja arenenud ja siis pärast 
on hea klassifitseerida, et  pool on hüljes ja pool on mingisugune gepard. Ma 
eeldan, et me toona juba teadsime juba Gibsoni 
\enquote{Neuromancer}'it\sidenote[][-5.5cm]{\enquote{Neuromancer} on William 
Gibsoni 1984. aastal ilmunud romaan, esimene tema \emph{sprawl}'i triloogiast. 
Romaani loetakse \v{z}anri üheks mõjukamaks ning on ainus romaan, mis on 
võitnud nii Nebula, Hugo kui ka Philip K. Dick'i auhinna.}. Kui kõik räägivad 
Hichiker Guide'st\sidenote[][-3cm]{Douglas Adams, \enquote{The Hitchhiker's 
Guide to the Galaxy}. 1978. aastal  raadiokuuldemänguna alustanud komöödia, mis 
avaldati viieosalise raamatutriloogiana ning millele kuuenda osa lisas pärast 
autori surma avaldamata materjali põhjal Eoin Colfer. Sarja raamatud levisid 
tekstifailidena laialt BBSide ja interneti vahendusel olles seega ka siinmail 
kergesti kättesaadavad.}, siis see oli väga oluline teos. Aga noh, minu jaoks 
Gibsoni \enquote{Burning Chrome}\sidenote{\enquote{Burning Chrome} on William 
Gibsoni 1982. aastal ilmunud novell, kus tutvustatakse \emph{sprawl}'i 
triloogia maailma ja mille sündmusi ning tegelasi mainitakse triloogias 
korduvalt.} ja \enquote{Neuromancer} lasid ikkagi aju täiesti välja.

\question{Ma siiamaani loen neid asju regulaarselt üle. Härra Gibson kirjutas 
need raamatud trükimasinaga paberi peale ja aastal 2019 täpselt nii ongi!}

Oled sa tema uuemaid raamatuid ka lugenud? Need lähevad veel hirmuäratavamalt 
tõepärasemaks  ja ajahorisont tuleb üha lähemale.

\question{Siit siis loogiline küsimus, et pidi ju olema mingi allikas, te ei 
mõelnud ju küberpungi mõistet (mida Gibson ei maini) ise välja? Olid teil 
välismaa BBS-id, internet?}

Ma arvan, et kõik see nimetatu klikkis kuidagi kokku, tõenäoliselt. Ma ei oska 
Pronto\index[ppl]{Pronto} eest rääkida, aga \enquote{Blade 
Runner}\sidenote{\enquote{Blade Runner} on 1982. aastal linastunud Ridley 
Scott'i film, milles peaosa mängib Harrison Ford ja unustamatu improviseeritud 
lõpumonoloogi esitab Rutger Hauer. Film toetub lõdvalt  Philip K. Dick'i 1968. 
aasta, samuti klassikaks peetavale, novellile \enquote{Do Androids Dream of 
Electric Sheep?}.} on, eksole, eepiline nurgakivi, Syd Mead\sidenote{Sydney Jay Mead oli USA tööstusdisainer ja kunstnik, kes töötas lisaks Blade Runnerile välja ka selliste 
filmide nagu Aliens (1986) ja Tron (1982) visuaalid.} oli  see futuroloog, kes 
joonistas ilusaid düstoopilisi pilte .See kõik kujundas meil välja mingisuguse düstoopilise 
arusaama tehnilisest maailmast, kus kõik on kõige külge ühendatav. Kasvõi 
\enquote{Battle Angel Alita}\sidenote{\enquote{Alita: Battle Angel} on 2019. 
aastal linastunud  Robert Rodriguez'i film, mis tugineb Jaapani mangakunstniku 
Yukito Kishiro 1990. aastate sarjal \enquote{Battle Angel Alita}}, mis täitsa 
juhuslikult praegu kinno jõudis, onju. Ma arvan, et vähesed inimesed Eestis 
teavad seda originaallugu, ma olin selle toonane totaalfänn. Ma käisin 
aeg-ajalt Helsingis Akadeemilises Kirjakauppa's\sidenote{
Akateeminen Kirjakauppa on Helsingi kesklinnas asuv kuulsusrikas raamatupood, 
mis just kõikvõimalike servapealsete huvidega eestlasi pikki aastaid 
raamatutega varustas. Palverännak sellesse poodi oli ka minu Helsingi-käikude 
lahutamatu osa.} ja seal kogu aeg vaatasin, et kas uus osa on tulnud. Üheksa 
raamatut, mul on nad kõik olemas. Kuidas mingid metalltorud lähevad su 
silmamuna sisse ja ajust on  järgi ainult mingisugused \emph{chip}'id ja 
natukene pudru. See kuidagi kujundas meid, me elasime selle asja sees, ma 
arvan. Mängumaailmas tõenäoliselt olid paar mängu jälle, mis kuidagi sinna 
kontributeerisid. 

Pluss on see, et me muidugi üritasime  siis ka mänge teha. Enne veel, kui me 
Bluemoon'iga\index{Bluemoon} \sidenote{Kaspar peab ilmsesti silmas Bluemoon 
Interactive nimelist ettevõtet, millest on juttu leheküljel 
\pageref{sisu!bluemoon}, ja mitte samanimelist Londoni ööklubi (mille ees Ahtit 
ja Jaani korduvalt pildistatud on)} midagi tegime üritasime Amiga maailmas  Ott 
Aaloe\index[ppl]{Aaloe, Ott} ja Juhan Soonetsaga\index[ppl]{Soomets, Juhan} 
midagi korda saata. Tegime Rocketsi-nimelise\index{Mängud!Rockets} mängu, mille 
Bluemoon pärast keeras PC peale palju ägedamana, aga võib-olla vähem ägedanda. 
Selle mängu intro, ma mäletan, oli väga selgelt kantud kõigist neist vee 
kaheksatest ja rakettidest ja nii edasi. Väga tähtis oli kindlasti see, et 
päikseprillid olid õige kujuga. Andrus Aaslaid\index[ppl]{Aaslaid, Andrus} 
sinna kõrvale rääkis või kirjutas lugusid, kuidas plinkiva valgusega saab sul 
aju ümber programmeerida. See kõik nagu absorbeerus ja tekitas mingisuguse 
omaette alternatiivse reaalsuse, ma arvan, et see on see meie arusaam 
küberpungist. 

\question{Kui teie tuleviku ettekujutuses oli ajust järel natuke putru ja palju 
kiipe ja tulevik oli muidu ka düstoopiline, siis miks te sellele vaatamata pika 
sammuga tolle tuleviku suunas astusite?}

No aga seda tagasi hoida on tõenäoliselt mõttetu, ludiidid ka üritasid. Aga 
parem on olla kohal enne teisi. Et sa paned juba õiged \emph{chipid} omale 
õigesse kohta  ära ja võtad selle pudru osakaalu väiksemaks. 

\question{Et üheksakümnendatel selliseid mõtteid mõelda, oli ikka korralikku 
visiooni tarvis. Aga räägime Bluemoonist: kuidas sa Ahti\index[ppl]{Heinla, 
Ahti}, Jaani\index[ppl]{Tallinn, Jaan} ja tolle pundiga kokku sattusid?}

Toona igaüks mõtles, et ta on super-häkker. Nii see, kellel oli kastis see 
MSX-i manual kui see, kes oskas neid faile kokku panna. Ma olin kogu selle 
niiöelda super-häkkerite seltskonnas üks väheseid tegelasi, kes joonistas 
pilte. Ma  tegelikult oskan ka ilma arvutita päris hästi joonistada, arvutis 
tundus see lihtsalt  kuidagi nagu lahedam, seal sai asju salvestada. Ja sai 
\emph{undo} teha, see on nagu põhiline. Kui sa lihtsalt joonistad, siis 
\emph{undo} teha on väga raske, isegi võiks öelda, et peaaegu võimatu. Jällegi, 
see seltskond ei olnud nagu nii suur ja nad kõik nagu \emph{connect}'isid 
kuidagi. 

Teen korra kiire kõrvalehüpe. Tuli meelde, kuidas BBS-ide ja värkidega suheldi, 
et meil sealsamas Telemajas oli täpselt samasugune ambitsioon. Meil olid Amigad 
aga mänge ju ei olnud, siis pidi neid mänge kuskilt pirama. Ma loodan, et 
tagantjärgi mingid piramisasjatundjad ei hakka peale lendama. Aga igal juhul 
üks viis neid mänge saada oligi see, et sa pidid jõudma kuskile mingisugusesse 
BBS-i ja kuidagi sinna sisse pääsema. Ega seal ei olnud niimoodi, et 
\enquote{astu sisse}. Seal tavaliselt istusid mingid vennad, kes monitoorisid 
tegevust. Eesti tundus eksklusiivne, sihukene veider koht, sama hea kui 
eskimod. Mingi hetk meil isegi tekkis mingisugune \emph{trading capacity}, et 
meil juba oli midagi, mida  vastu pakkuda. Aga tavaliselt me ikka mängisime 
sellist vaest sugulast ja siis me isegi nagu 
\emph{bluebox}'isime\sidenote{Ennevanasti liikusid instruktsioonid 
telefonikeskjaamadele konkreetse kõne kohta samas kanalis, kui kõne ise. Seega, 
tõstes toru ja vilistades  õigeid signaale, võis muuta kõne teekonda 
keskjaamade vahel ja, mis kõige olulisem, saada mööda kõnetasudest. Kõvemad 
spetsialistid, nagu Joe \enquote{Joybubbles} Engressia suutsid kaugekõneliini 
lähtestamiseks vajalikku 2600 Hz signaali suuga vilistada. Natuke nõrgemad, 
nagu John \enquote{Captain Crunch} Draper, vajasid tehnilisi vahendeid. 
Lihtsurelikud aga kasutasid elektroonilisi seadmeid. Neist esimene, mille 
ehitas 1960. aastal Robert Barclay, oli pakendatud sinisesse kesta, sealt ka 
mõiste \enquote{blueboxing}.} ennast sinna sisse. 

\question{Oot, räägime nüüd sellest lähemalt. Kas see tähendas seda, et sa 
pidid toonasele telefonikeskjaamale kõrva vilistama midagi, mida too tingimata 
kuulda ei tahtnud?}

Kusjuures nüüd, kui ma hakkan mõtlema, siis Margus\index[ppl]{Kliimask, Margus} 
oli põhiline \emph{bluebox}'i spetsialist, aga kas me ka reaalselt 
\emph{bluebox}-imiseni ka jõudsime, see on nüüd hea küsimus.

\question{Ma mäletan, .EXE's ilmus manuaal selle kohta\sidenote{Mark Tabas. 
(1993). Blueboxing parimates peredes. .EXE, 1-2. Tegu on nähtavasti 
tõlkeartikliga, Mark Tabas oli legendaarse häkkerirühmituse Legion of Doom 
asutajaliige}, mis oli jube huvitav lugeda}

Jaa. Põhimõtteliselt see on ju iseenesest üsna lihtne, kuna toona nood 
keskjaamad olid suhteliselt rumalad.  Võtame kasvõi selle, kui kiired olid 
modemid. Ma mäletan, et oli kolmesajane Hayes. Ja seda, et minu meelest kas 
Mast\index[ppl]{Kaal, Madis} või keegi, oli väidetavasti suuteline selle modemi 
\emph{handshake}-i ära vilistama sellele modemile. Ta  oli  piisavalt aeglane, 
talle sai põhimõtteliselt suusõnaliselt selgeks teha, mis sa tahtsid.

Võib-olla oli see, et igaühel meist oli oma fookus, on ju. Kes tahtis rohkem 
seal mingit \emph{network}'i häkkida, kes tahtis rohkem lihtsalt häkkida, kes 
tahtis progeda. Mind huvitasid selgelt mängud, liikuvad pildid, värvilised 
pildid, kuidas neid ise teha, 3D, kõik niisugune värk. Ma pigem nagu otsisin 
neid võimalusi. Eks see viis meid ka tegelikult kokku siis lõpuks 
Bluemoon'i\index{Bluemoon} pundiga, kellel oli  kindel soov, et nad tahavad 
teha mängu. Minu jaoks oli see lihtsalt natukene niisugune nõme ülesanne, kuna 
mul oli Amiga\index{Arvutid!Amiga}, seal olid miljonid värvid ja neil oli 
mingisugune EGA (alguses vist isegi CGA) ja sinna pidi mingi nelja värviga 
midagi valmis nikerdama. \emph{Why not}, teeme ära. Sellest sündis siis 
Kosmonaut\index{Mängud!Kosmonaut}. 

See, kuidas nad turustasid ja toimetasid, ma nagu lihtsalt vaatasin ja 
imestasin. Jube lahe oli. Mul on meeles kuivõrd \emph{dedicated} need vennad 
toona olid ja on vist siiamaani. Nad olid nagu tõesti  \emph{focused} oma asja 
tegemisele. 

Aga see graafiline pool oli super lihtne. Nokkisin selle valmis, siis nad tegid 
oma selle musa \emph{editor}-i, sinna ma nokkisin ka mingisugused ikoonid, 
mingid kitarred ja  trummid ja väga lahe oli.

\question{Seda ma mäletan küll, et inimesi, kes oskasid arvutiga joonistada, 
oli vähe. Kas sul kõigepealt tuli arvutiga joonistamine ja siis joonistamine 
või oli sul enne ka joonistamise huvi?}

Ma ikka enne joonistasin ka. Kes ikka ennast kiidab, kui mitte ise, eks ole. 
Akadeemilist joonistamist ma valdan  suhteliselt väga hästi. Selles mõttes mul 
ei olnud nagu keeruline neid oskusi omandada. Toona ei joonistatud tabletitega, 
vaid oli seesama munaga hiir, mille muna aeg-ajalt jooksis mingit pahna täis ja 
sa pidid teda küünega puhastama. Ma ikkagi endale muidugi otsisin mingi hiire, 
mis nagu enam-vähem jooksis. Selles mõttes minu jaoks ei ole vahet, kas see on 
pliiats või hiir või tablet või mis iganes. 

\question{Arvuti oli sinu kunsti tegemise nii-öelda laiendus}

Jah, ta oli lihtsalt nagu mingi teistsugune tehnika ja tunduvalt andeksandvam, 
kui näiteks akvarell. Täna sa vaatad, et  kõik kunstnikud kasutavad mingit 
Cintiq'u tabletti, neil on kõik super ägedad toolid. Ma siiamaani aeg-ajalt, 
kui mul on vaja midagi nikerdada kasutan oma läppari \emph{touchpad}'i ja kõik 
vaatavad, et ma olen peast soe. See on mugav ja käe järgi \emph{tool} 
tegelikult, kui sa ta ära omandad ja keerad kursori piisavalt kiireks.

\question{Üks hetk sul tekkis mõte, et võiks hakata veebi tegema?}
 
See oli pigem läbi selle, et ma olin aru saanud, et ma ei ole piisavalt 
järjepidev ja see progemise osa  tundus toona liiga kuiv. Mul olid sõbrad, kes 
sellega tegelesid ja tulemus ei olnud nagu seksikas. Veeb oli alguses ka super 
\emph{boring}, see Mosaic, või mis see esimene brauser oli, oli ikka \emph{ugly 
as hell}. Aga siis kui ma sain aru, et tabelitel saab keerata ported maha ja  
mingite üksikute ühe-piksliste tükkidega hakata mingit \emph{layout}'i tegema,  
ma olin müüdud mees. Ma sain mitte lihtsalt enam selle pildi oma käe seest 
ekraanile, vaid ma sain selle pildi nagu pauh kõigile nina ette, eks ole.  
Töötasin ühes reklaamibüroos ja midagi  seal katsetasin. 
Mindworks\index{Mindworks} oli juba olemas ja selle asutajad siis vaatasid, et 
ma jagan natuke sellest reklaami-bisnesist ka, et paneme seljad kokku. Aasta 
oli 1996 või 1997, me olime umbes kakskümmend viis, me polnud enam niiväga 
poisikesed ja sai juba bisnest teha. Lõikasid neid pikseleid \ldots Ma mäletan, 
meil oli selline klient nagu Reval Hotel Group, mingid nagad tulid ja võtsid 
sihukesed kliendid ja tegid neile ägedaid asju.

\question{Ja jätkuvalt oli sind liigutav faktor see, et sa said oma pildi 
inimestele silma ette?}

Tegelikult mul ei oleks isegi vahet, kas inimestele silma ette, vaid just 
nimelt see, et sul oli mingisugune distsipliin, HTML. Ja sa teadsid, kuidas 
optimeerida GIF-e, sul oli mingisugune \emph{toolset} ja sa valdasid seda 
suhteliselt hästi. Tekitas rõõmu, et  sai teha mingisuguseid asju, mida 
võib-olla teised ei osanud teha. Sihuke \emph{job satisfaction}'i värk. Ma 
kujutan ette, et muru niitmine on ka selles mõttes lahe, et sa näed, kuidas 
niidetud muru jääb su taga maha. Sihuke suhteliselt \emph{instant 
gratification}.

\question{Mis sa praegu teed?}

Ma olen kuidagi liigselt distantseerunud sellest disaineri rollist aga samas 
mitte. Ajapikku ma olen aru saanud, et selle pildi tegemine on mõnes mõttes 
niisugune käsitöölise töö. Tegelikult need lõikelauad, mida minu lapsepõlves 
turul müüdi, kus  põletiga oli tehtud \begin{russian}ну погоди\end{russian} 
peale, on ju nagu veidi sarnane. Palju  šeffim on tegelikult võtta ja aru saada 
mingitest äriprotsessidest või mingisugusest inimeste mõttemallidest ja 
disainida neist midagi. Progemine minu jaoks on see, et kui asi õigesti 
sõnastada, siis mingisugused vennad teevad selle valmis ja see muutub nagu 
päriseks, see  protsessi toetav  asi seal masina sees toimetab täpselt nii nagu 
sa oled talle  öelnud, et toimeta. 

\question{Nüüd mitte ei tule käe seest pilt vaid tuleb sinu pea seest mõte, 
kuidas see kupatus võiks käia, programmeerijad teevad selle valmis ja siis 
käibki nii}

Just. Lapsepõlves kuidagi, ma mäletan selgelt, mind võlus mõte, et tehas on 
tore asi, sest et ta võtab mingisuguse toorme ja detailid ja siis neist 
pannakse kokku mingi asi. Ja jällegi me jõuame sedasama  Nintendo \emph{device} 
juurde, et füüsilisel kujul seda toota on jõle tüütu. Palju lihtsam oleks teha 
seesama asi nii, et oleks bittide jada, mis kõik grupeeruvad, moodustavaid 
mustreid ja sellest peaaegu nagu võluväel tekivad mingisugused asjad, mis 
inimestele tegelikult on tänaseks sama reaalsed tööriistad kui haamer ja höövel.
