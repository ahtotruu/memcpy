\index[ppl]{Kalju, Kain}
\question{Kuidas sina arvutite juurde jõudsid?}
See oli umbes aastal 1990-1991, kui mu sõpradele tekkisid esimesed arvutid. Ühele sõbrale tekkis selline imelik asi nagu Texas Instruments TI-99\sidenote{Täpsemalt Texas Instruments TI-99/4\index{Arvutid!Texas Instruments TI-99/4}. Ärilistel ja arhitektuursetel põhjustel lühikese elueaga koduarvutite perekond. Oli koos samal 1979. aastal turule tulnud Atari 8-bitiste arvutitega üks esimesi omataolisi, millel oli audio- ja videoülesanneteks omaette protsessorid.}, see oli Commodore ja Apple II sarnane riistapuu selles mõttes, et ta oli 16 bitise protsessoriga ja \emph{boot}is otse BASICusse\index{Keeled!BASIC}. 

Ma arvan, et me olime kuskil selline kaksteist kuni neliteist aastat vanad, see oli telekaga ühendatud ja seal olid mingisugused primitiivsed mängud Space Invaders\index{Mängud!Space Invaders} ja muud sarnased. Ja siis loomulikult ka BASIC. Kogu programmi kood tuli kassetilindilt, nii nagu tollel ajal kombeks, mingeid floppisid polnud olemas. Ja see oli minu esimene kokkupuude sellise arvutiga, millel oli klaviatuur, kuhu sai sisestada programmi koodi, kus me siis katsetasime ka esimest korda ise programme teha BASICUS toksides neid ajakirjadest ja mõeldes ka ise välja. 

\question{Mis linnas see oli?}

Ma olen Keilast\index{Keila} pärit. Mul ei ole nagu kunagi olnud mingisugust sellist spetsiaalset ligipääsu kuhugi  teadusasutustele, koolidele ja nii edasi. Minu ligipääs oli selles mõttes suhteliselt  piiratud võrreldes mõnede teistega.

\question{Kas sul seejuures mingit reaalainete huvi ka oli taustal?}

Koolis ma käisin reaalkallakuga klassis. Meil oli väga vahva lend gümnaasiumis\index{Koolid!Keila Gümnaasium}, meil praktiliselt kõik poisid olid mingisuguse arvutihuviga ja nii palju, kui ma neid nende elukäiku jälginud olen, on praktiliselt kõik on selles arvutimaailmas miskit pidi tegevad.

\question{Aga kust see tuli? Teil oli koolis nii korralik tase?}

Selles mõttes ongi väga huvitav, et gümnaasiumi esimestes klassides (me just olime läinud kaheteistkümne klassi süsteemile), meil olid kooli arvutiklassis  Jukud\index{Arvutid!Juku}. Need loomulikult absoluutselt meid ei huvitanud, seal oli Pascal\index{Keeled!Pascal}, meil oli juba ligipääs PC-dele tollel hetkel. 

\question{Juku oli ju igavesti äge aparaat omas ajas?}

Ja aga nad tulid  selles mõttes  hilisemas faasis. Ppärast seda, kui meil oli juba PC ligipääs olemas ja kui mul endale oli ka kodus juba PC. Minu  kõige suurema arvutihuvi läkski sellest hetkest lahti, kui vanemad otsustasid mulle PC osta. Seda lugu peab natuke tagasi kerima selles mõttes, et seesama sõber, kellel oli  see Texas Instruments imepill, sai aasta hiljem 286\index{Arvutid!286}  monokroomekraaniga. Tal isa käis Ameerikas ja  tõi sealt. Naljakas oli veel see, mis näitab seda ajastut, nad elasid esimesel korrusel kortermajas ja PC oli raudkapis, mis käis kinni. Oli nii suur hirm, et keegi murrab sisse, varastab selle ära.

\question{See ju maksis rohkem, kui korter tollel ajal. Mõni ime, et PC kappi pandi}

Mu vanematele, käis see kohutavalt pinnale, et ma üldse ei viibi kodus, olen kogu aeg sõbra juures külas hilisööni välja. Millalgi üheksakümnendatel, vahetult enne Eesti krooni tulekut oli aeg, kui rubla devalveerus hästi kiiresti. Ma isa käest olen küsinud, kuidas see täpselt oli ja ta meenutas, et tollel hetkel tema sai palka juba Ameerika dollarites millegipärast ja siis mingisugusest kooperatiivist või mis iganes tollel hetkel äriühingud olid, sai ostetud üks 286 dollarite eest,  hinnaklass oli umbes tuhat dollarit. See oli siis VGA ekraaniga ja nii edasi. Täis mats, täiesti uus, väga äge, kuigi 286 ilmselt oli tolleks ajaks juba \emph{outdated}  natukene,  oli juba 386-te ajastu.

\question{Ikkagi, võrreldes nende XTdega, milel abil Tartu Ülikoolis programmeerimist õpetati, oli see ikkagi väga kõva sõna. Mis sa tegid tolle arvutiga?}

Nagu noor poiss ikka, tõenäoliselt mängisin, mind huvitasid kõikvõimalikud tarkvarad. Üks huvitav seik on veel, et me käisime sama sõbraga üheksakümne kolmandal aastal Ameerikas, see oli umbes aasta pärast seda, kui mul oli arvuti. Kusjuures see Ameerikasse minek oli ka väga kummaline. Ma mäletan seda, et meil oli  kolmene punt, kes me elasime üksteise lähedal ja  kõikidel kodus arvutit tollel ajal juba. Kas vanemate tööarvutid või siis isiklikud. Me sõitsime rongiga Tallinnast Keilasse ja millegipärast ma rongis hakkasime rääkima, et kuule, jube lahe oleks minna Ameerikasse. Ühel sõbral on tädi Ameerikas, et ta võtaks hea meelega vastu, aga kuidas me sinna saaksime. Minu isa töötas tollel hetkel Muuga sadamas\index{Muuga sadam}. Kuidagi sai räägitud, et põhimõtteliselt saaks ka laevaga minna. Mina ei tea, kust see tuli, noored poisid, me olime kuskil viisteist, kuusteist aastat vanad. Ma kodus rääkisin sellest ja kuidagi hakkas see pall veerema niimoodi, et üks hetk me olime USA saatkonnas viisat taotlemas, järgmisel hetkel isal oli juba kokku lepitud, et me saame minna kaasreisijateks Ameerika suurele kaubalaevale ja me sõitsime üle Atlandi ookeani laevaga Muuga sadamast New Orleansi. Seal laevakompanii pani meid lennuki peale ja sealt edasi lendasime JFK lennuväljale New Yorki, kus siis sõbra tädi meid vastu võttis. 

Kusjuures me saime veel laeva peal palka, sellepärast et see oli laevafirmale palju odavam vormistada meid töötajateks, sest muidu oleks olnud vaja tasuda suur kindlustusmakse. Selles mõttes täiesti kreisi.

\question{Sellist asja ma kuulen esimest korda! Kaua te sõitsite sinna?}

Kaks nädalat, umbes neliteist-viisteist päeva võttis laevasõit üle üle ookeani.

\question{Kas te midagi kasulikku ka seal laeva peal tegite või sõitsite lihtsalt kaasa?}

Midagi kasulikku tegelikult me ei teinud. Hängisime ohvitseride nii-öelda piirkonnas. Meile küll näidati, kuidas laev töötab, aga me ei teinud selles mõttes midagi kasulikku tööd, et ma oleks  koristanud tekki või midagi sellist. Ei, me lihtsalt hängisime, võib-olla heal juhul saime mingisugust sellist  ülevaatlikku õpet, umbes nagu sa muuseumis käid, et näed, siin on see asi, siin mootoriruumis on sellised nupud. Loomulikult keegi meil midagi teha ei lasknud välja arvatud see, et võib-olla avaookeanil me saime rooli keerata ja natukene nii öelda laeva juhtida.

\question{Millega  te tagasi tulite?}

Tagasi me tulime lennukiga juba. Aga miks ma sellest üldse räägin on see, et kui Ameerika pinnale astusime, oli meil päris palju raha, saime ju laevast palka. Meil oli stiilis mingisugune tuhat viissada dollarit, mis oli tolle aja kohta üüratu summa. Ja siis mina isiklikult kulutasin selle raha loomulikult ära arvutipoes. Ma tõin endale Ameerikast, ma arvan, et elu ühe kõige tähtsama riistapuu, milleks oli modem. Ja vot pärast seda läheks elu lahti. See oli mingisugune 2400 boodine modem, ma täpselt ei mäleta tüüpi enam. Ja siis ma tõin veel Sound Blaster 16\index{Sound Blaster} helikaardi, mis oli täiesti tipp tollel hetkel\sidenote{Sound Blaster oli Singapuri firma Creative Technology (tuntud USAs kui Creative Labs) audiokaartide perekond. Need kaardid olid PC-maailmas \emph{de facto} standardiks, kuni Windows 95 vastavad liidesed standardiseeris ja PC audio kommoditiseerus}. See oli just välja tulnud, stiilis paar kuud varem. 

Üks asi, mille ma  hiljem avastasin, mis BBSides levisid, olid nii-öelda helimoodulid,  mul oli need hästi, palju, ma mingil hetkel kogusin neid. Ma arvan, et tollel ajastul paljud tegid seda. Need moodulid on  sellised helifailid, mida tollel ajal Amiga arvutites kokku pandi, koosnesid sämplitest. Põhimõtteliselt sul oli siis mingisugune kaheksa \emph{track}i, kuhu sa siis miksid sämpleid niimoodi kokku, et sellest tekib mingisugune \emph{meaningful} muusika. 

\question{See oli siis põhimõtteliselt MIDI koos sämplitega?}

Ei, MIDI on rohkem klaveri juhtimiseks. Ma isegi ei oska täpselt öelda, põhimõtteliselt,  nagu sul oleks tänapäeval mingisuguses videoredaktoris limiteeritud hulk heli \emph{track}e, kus sa siis neid kasutades üritad  mõttekat muusikat kokku panna.

\question{Need liikusid siis BBSides?}

Jah. Loomulikult  sai üritatud ise ka neid teha, aga mul erilist muusikalist tausta ei ole, nii et midagi sealt selles mõttes välja ei tulnud.

\question{Ühesõnaga, tulid Ameerikast tagasi ja panid kohe BBSi püsti?}

Ei. Kui ma tulin Ameerikast tagasi, siis ma hakkasin avastama enda jaoks siis BBSi maailma. Vanu asju üle vaadates selgus, et mul üks lemmik-BBS oli Dark Corner\index{BBS!Dark Corner}, mis siis oli Priit Kasesalu\index[ppl]{Kasesalu, Priit} veetud. Esmalt loomulikult sa üritad  alla laadida kõike, mida saad. Kõik on ju puhas kuld, kõik tarkvara, mida sul pole veel kunagi olnud ja nii edasi. Siis huvitav oli veel see, et tollel ajal eksisteeris selline asi nagu Kadaka Turg\index{Kadaka Turg}\sidenote{Aastal 1991 avatud ja 2002. aastal kaubanduskeskusega asendatud Mustamäel asunud turg oli küllalt metsik müügikeskkond, kust oli võimalik hankida kõike alates karvamütsidest ja Nõukogude aurahadest kõikvõimaliku piraatkaubani. Sisuliselt oli tegemist endise Nõukogude Liidu territooriumil toiminud varimajanduse väljundiga Eestisse. Turg oli turistide seas hinnas, parematel aegadel käisid sinna Tallinna Sadamast eribussid}, seal müüdi piraattarkvara. Ma arvan, et ma sain ka väga palju sealt tarkvara. BBSides, kusjuures minu mäletamist mööda tegelikult otseselt piraattarkvara väljas ei olnud. Seal oli rohkem sellist häkkimise stiilis tarkvara, aga mitte nii otseselt.

\question{Windowsi sealt vist keegi ei laadinud endale}

Jah, just, selliseid asju otse listides ei olnud, need olid taha nurkadesse ära peidetud. Aga seda ma mäletan küll, et mul oli kodus telefoniliin ja minu meelest ei olnud minutitasu tollel hetkel või see  minutitasu oli nii odav. Igal juhul, mul oli kodus liin praktiliselt ööpäevaringselt kinni kogu aeg, sinna ei olnud võimalik helistada, sest minu arvuti helistas kogu aeg, laadis midagi alla.

\question{Kuidas \emph{bootstrap} toimus, kuidas sa teada said, mis numbri peale helistada?}

Väga võimalik, et see tuli stiilis .EXE ajakirjast\index{.EXE}, ma ei suuda seda enam meenutada. Aga kui sa oled ühte BBSi juba sisse pääsenud, siis kogu see maailm juba avaneb. Üks teema, mis BBS levitas, on teiste BBSide aadressidega failide nimekirjad. Mingil hetkel Priit Kasesalu\index[ppl]{Kasesalu, Priit} pani kogu oma BBSi viimase versiooni veebi üles. Ma laadisin selle alla ja avastasin selle  ketta pealt, vaatasin just hiljuti läbi,  see oli  päris huvitav. 

\question{Mis seal siis leidus?}

Kõikvõimalikke häkkimisvahendid, C-programmide näiteid, mingisuguseid raamatuid stiilis \emph{Terrorist Handbook}\sidenote{Ilmselt peab Kain silmas William Powelli raamatut \emph{The Anarchist Cookbook}. Vietnami sõja vastaste protestide laineharjal 1971. aastal USAs ilmunud (ja mitmel pool keelatud olnud) raamat sisaldas kõikvõimalikku vastandkultuuriga seotud sisu \emph{Thermite}-i ja LSD  valmistusõpetustest õpetusteni telefonisüsteemide murdmiseks. Raamat levis tekstifailina laialt ülikoolide serverite ja FidoNeti kaudu ning teda täiendati aja jooksul pidevalt: eriti kuulsad on anonüümse autori \enquote{\emph{The Jolly Roger}} täiendused} ja muud sarnased. Igasugune selline kraam, mis  noortele inimestele põnevust pakkus.

\question{Tulles korra veel sinu arvutihuvi alguse juure. Kas sa olid pigem seda tüüpi mees, kes mängis arvutiga, võrgutas arvutit või programmeeris arvutiga?}

Ma olen mõelnud selle üle, et kuidas see siis täpselt oli. Mulle tundub, et mul on olnud  kolm  ajajärku. Koduse 286 ja BBSide ajajärk oli pigem selline, et sa lihtsalt üritad endale sisse krahmata kõike, mida sa näed. Seal leidus ka arvutimänge, aga ma ei mäleta, et ma oleksin väga nii väga kohutavalt mänginud. Siis kui mul endal veel arvutit ei olnud, siis sõbra juures me mängisime loomulikult kõik need ajad täis. Me ei tegelenud programmeerimisega, vaid pigem ikkagi mängimisega. Aga hiljem jäi see mängimine pigem taha taustale ja ikkagi üritasid aru saada, kuidas arvuti töötab. Näiteks üks teema, mis mind kohutavalt paelus, olid viirused. Mul oli alati kõige viimane viirusetõrje tarkvara. Ma usun, et mul oli selleks hetkeks juba ka mitu kõvaketast, ehk mul oli võimalus katsetada, mida viirused teevad. Ka  viiruse nii-öelda kollektsioone levitati BBSides. Ja siis sai uuritud, et kui selline asi  põhimõtteliselt  töötab. 

Ja siis järgmine ajastu tuli siis, kui ma avastasin Linuxi\index{OS!Linux} enda jaoks, samal ajal tuli ka internet. Sealtsamast gümnaasiumi kõrvalt kaheteistkümnendas klassis ma sattusin tööle Riigi Elektriside Inspektsiooni\index{Riigi Elektriside Inspektsioon|see{Tehnilise Järelvalve Amet}}, mis on täna Tehnilise Järelevalve Amet\index{Tehnilise Järelvalve Amet}. Sattusin selliseks, noh,  patsiga või arvutipoisiks, mul patsi pole kunagi olnud. Olin selline arvutipoiss nagu ikka, kellele antakse mingisugused arvutid, et palun seadista nüüd need ära,  tee seda, seda, seda.

\question{Kuidas sa sinna sattusid niimoodi kooli kõrvalt?}

Seesama sõber, töötas Pennus\index{Pennu} ja kuidagi tema kaudu tuli kontakt, et otsitakse sellist arvutitüüpi, kes oskab arvutitega midagi teha. Ma läksin kohale  ja kuidagi võeti tööle poole kohaga.

\question{Teil klassist ikka mitmed töötasid siis keskkooli ajal?}

Jah, meil mitmed töötasid. Üks klassivend näiteks töötas Keila Linnavalitsuse juures, kes oli selline kõva programmeerija juba tollel ajal, kes kinkis mulle esimese programmeerimisraamatu C Programming Language\index{The C Programming Language}, Brian Kernighan and Dennis Ritchie.

\question{See on seesama salapärane väljaanne\sidenote{Kainil oli raamat jutuajamisel kaasas, selles puudus igasugune märge väljaandja ning trükkimise aja ning koha osas. Raamat levis (mälu järgi) juba nõukogude ajal, oli korralikult köidetud ja kopeeris isegi värvilist kaanekujundus täpselt}, mis minul oli}

Just, kui praegu minna Amazoni vaatama, siis täpselt selline raamat on müügil. See oli mu esimene programmeerimisraamat, aga see leidis kasutamist ikkagi aastaid hiljem, kui ma juba netit\index{neti.ee} tegin ja mul oli praktiline vajadus programmeerida otsingusüsteemi mis oleks suurema jõudlusega.

\question{Tahaks ikkagi aru saada, et kuidas teil juhtus selline kass olema, kus mitmed juba keskkooli ajal töötasid, kodudes olid arvutid ja inimesed programmeerisid}

Aga võib-olla see oligi see aeg, kus need arvutid ilmusidki rohkem koju ja kontorisse ja oli tohutu puudus sellisest nii öelda oskusteabest, vanemad inimesed võib-olla julenud neid veel kasutada ja noored julgesid nendega  igasuguseid asju.

\question{Aga igas keskkooliklassis ei olnud see asi niimoodi, et neli-viis poissi töötasid arvutispetsialistidena, miks teil oli?}

Ma ei oska seda tagantjärgi öelda. Küll aga mäletan sellist huvitavat seika, et meil üks  eksam oli põhimõtteliselt arvutieksam ja see ei seisnenud meie puhul programmeerimises. Meie puhul tähendas see eksam, et  me sisustasime arvutiklassi.  Kool sai kuskilt mingisuguse Tiigrihüppe või  mis iganes programmi kaudu peaaegu klassitäie arvuteid ja siis B-klassi poiste ülesanne oli võrgutada see klass füüsiliselt Etherneti kaabliga, installeerida need arvutid, installeerida võrguserver, milleks oli  Linuxi server. Serveri \emph{task} jäi minu peale, kuna ma olin tollel hetkel kõige suurem Linuxi\index{OS!Linux} käpp võrreldes siis teiste poistega.  Meie kaheteistkümnenda klassi arvutieksam seisnes selles, et me põhimõtteliselt seadistasime koolile esimese PC klassi. See oli 1995. aastal.

\question{Linux ei olnud selleks ajaks ju kuigi vana, kuidas sa selle otsa komistasid?}

Linuxi otsa ma komistasin siis, kui ma juba Riigi Elektriside Inspektsioonis\index{Riigi Elektriside Inspektsioon} töötasin. Kui ma sinna läksin, siis seal veel Internetti ei olnud, aga see tekkis sinna üsna pea, ma arvan, et mingisugune kuu-paar hiljem. See oli siis 1994. aasta lõpp.  Elektriside Inspektsioonasus aadressil Ädala 4d, mis on ka siis selline legendaarne internetihoone.  Meie allkorrusel oli Valitsusside\index{Valitsusside}, kus toimetas Taavi Talvik\index[ppl]{Talvik, Taavi}. Ja Taavi andis Riigi Elektriside Inspektsioonile nii-öelda juhtmeotsa kätte, milleks oli siis tolleaegne kümne megabitine koaksiaalkaabel ja palun, siin on Internet. Ja  see koaksiaalkaabel sai siis veetud kõikidesse ruumidesse. Ei mingeid hube ega tähttopoloogiat.

Siis ma avastasin enda jaoks interneti. Koolis loomulikult poiste rääkisin, et see FidoNet on nüüd mingi  vana jama, aeglane, toimib üle modemi, et siin on üks palju uuem ja huvitavam asi, mis on internet. Kusjuures  Valitsussidest edasi olid kanaleid üsna kiired, mäletan, et Tartu Ülikooli FTP serverist sai kahe megabitise kiirusega faile alla laadida, see oli  meeletu kiirus. Välislink oli loomulikult kuskil 64 või 128 kilobitti. 

\question{Mis sealt Tartu Ülikoolist siis tõmmata oli nii väga?}

Vot seda ma täpselt ei mäleta, aga ju seal midagi oli, sest mul on väga selgelt meeles kadri.ut.ee\index{Masinad!kadri.ut.ee}  FTP server. 

Aga see Valitsusside\index{Valitsusside} ja see ethernetikaabel, see oli nagu huvitav. Tollel ajal, nagu teisedki on rääkinud, arvutiturvalisus ei olnud eriti teemaks. Aga mina noore poisina, olin just Linuxit avastamas. FidoNet oli selles mõttes tohutu kullaauk, et ta avas loomulikult kõik oma need \emph{echo} kanalid. Aga internet avas meililistid ja kusagilt meililistist ma lugesin, et Anto Veldre\index[ppl]{Veldre, Anto} teeb 43. Keskkoolis\index{Koolid!Tallinna 43. Keskkool} mingisuguseid selliseid 
\emph{introduction} kursuseid. Tollel ajal ilmus ka ajakiri .EXE\index{.EXE}, kus Anto artikleid kirjutas. Ma ei mäleta, kumb kummale täpselt eelnes, aga igal juhul mäletan seda, et üks hetk olin ma seal 43. Keskkoolis, et \enquote{siin ma olen ma tahan teadmisi saada}. Seal olid koha peal veel tol ajal sellised legendaarsed koolipoisid nagu Indrek Mandre\index[ppl]{Mandre, Indrek} ja Heno Ivanov\index[ppl]{Ivanov, Heno} vist ja nii edasi. Ja mäletan seda, et tagasi tulin ma sealt juba Slackware\index{Slackware} distributsiooni installeerimisflopidega, mida oli stiilis kuus tükki.Installeerimise protsess käis ikkagi niimoodi, et esimene flopi, teine flopi, kolmas-neljas ja nii edasi lõpuks sai installeeritud. 

\question{Aga siis jääb lisaks kõigele muule Anto peale ka Linuxi pisiku levitamine Eestis?}

Ma usun küll, jah. Ma arvan, et temal on väga suur roll selles osas, Linux Eestis käima läks. Igal juhul mina selle pisiku sealt sain. Kuna ma olin tollel hetkel juba mõnda aega Elektriside Inspektsioonis\index{Riigi Elektriside Inspektsioon} töötanud ja ka palka saanud, oli mul päris korralik nii-öelda  taskuraha. Ja ma ehitasin  endale uue arvuti, 286 sai FidoNetis  kuskil maa müüdud (FidoNetis  käis ka suur riistvaraga hangeldamine) ja ehitasin endale 486 arvuti. Kusjuures see ei olnud mitte lihtsalt 486 vaid 486DX 400\sidenote{Inteli nomenklatuuris olid \enquote{DX} tähistusega protsessorid need, millel oli kiibil eraldi matemaatika koprotsessor, see andis olulise jõudlusvõidu}, see oli siis absoluutne tipp. 

See oli kõige kõvem 486, mis üldse kunagi tehti. See oli  juba siis see aeg, kui mul oli juba \emph{node} registreeritud. Sealtsamast Dark Corner BBSist\index{BBS!Dark Corner} sain ma esimese Fidoneti \emph{point}i, kus ma pääsesin ligi FidoNeti uudistekanalitele. Mingil hetkel tundus, et aga palju ägedam oleks \emph{node}, sai kirjutatud Tarmo Mamersile\index[ppl]{Mamers, Tarmo} (sest ta oli Eesti regiooni \emph{manager}, tema neid aadresse), et kas oleks võimalik registreerida \emph{node} number kuuskümmend kuus ja Tarmo vastas, et \enquote{tehtud}. Sealt edasi oli mul \emph{node}, mis mõnda aega eksisteeris kodus. 

Aga siis mingil hetkel sai seadistatud Elektriside Inspektsioonis Linuxi\index{OS!Linux} server, sest meil on praktiline vajadus serveerida printerid, faksi ja faile. Ehk siis sai nurka tekitatud Linuxi server, kes siis šeeris faile üle samba teenuse ja võttis vastu fakse. Ja siis mul õnnestus ka enda FidoNeti \emph{node} sellesse samasse serverisse sokutada. Kui muidu FidoNeti tarkvara oli MS-DOSi peal, siis  oli ka alternatiiv unixitele Ifmaili\index{Ifmail} nimelise programmi näol.

\question{Räägime korra sellest riigiametist. Miks seal üldse internetti vaja oli? Kas see oli puhas sinu huvi või nad tegid midagi kasulikku ka sellega?}

Jah, selleks oli praktiline vajadus  olemas, sellepärast et Elektriside Inspektsioon\index{Riigi Elektriside Inspektsioon} tegi tihedat koostööd ITUga\sidenote{\emph{International Telecommunications Union (ITU)}}, kes siis juhib kõiki neid sageduste jaotust ja protokolle ja  kõike muud sellist. Ja nendega oli inspektsioonil tihe kirjavahetus ja ma arvan, et e-mail. Ma ei suuda meenutada, kuidas see meilivahetus enne seda kaabliga interneti käis, aga siis pärast  seesama linuxi masin oli ka loomulikult mailiserver. Sellest hetkest tekkis ka meil oma domeen nimega rei.ee. Või äkki domeen oli juba varem olemas, igal juhul pärast Linuxi server tuli, hakkas ta rei.ee domeeni  kirju vastu võtma ja ka mina sain endale isikliku esimese ülilühikese e-maili aadressi, mis oli tollel ajal ülikõva, kain@rei.ee.

\question{Ehk sa avastasid ennast suhteliselt õrnas eas linuxi ruuduna riigiasutuses?}

Just. Miks ma seda kümne megabitist etherneti mainisin, oli see, et seal kõik liiklus oli ju näha. Ja kui ma külastasin siis Anto Veldre\index[ppl]{Veldre, Anto} arvutiklassi 43. Keskkoolis\index{Koolid!Tallinna 43. Keskkool}, siis jäi mulle sealt üks asi elu lõpuni meelde. Kuidas kõik need noored tüübid, kes seal siis siil.edu.ee\index{Masinad!siil.edu.ee} nimelise SCO\index{OS!SCO UNIX} masina taga istusid, oli tohutu kõvad häkkerid. Nad demonstreerisid, mida nad siin teevad, näitasid, et kuidas nad  suudavad \emph{exploit}ida mingisuguseid Tartu Ülikoolis olevaid masinaid, mingeid professoreid seal jälgida ja nii edasi. See avaldas mulle nii kohutavalt mulje, et mind hakkas lisaks sellele varasemale viiruste teemale huvitama ka arvutiturvalisus.

Ma arvan, et see on esimest korda, kui ma avalikult sellest räägin aga ma \emph{sniff}isin loomulikult ka meie  võrku ja \emph{sniff}isin, mida siis Valitsusside\index{Valitsusside} insenerid seal tegid. Ega seal vahel midagi olnud,  sellesama  kaabli otsas oli kaks ametit: oli Riigi Elektriside Inspektsioon\index{Riigi Elektriside Inspektsioon} kõigi oma töötajatega ja \emph{Valitsusside}. Et kui Valitsusside insenerid käisid oma ruutereid või keskjaamu üle telneti konfimas, siis loomulikult see liiklus levis lahtise tekstina võrgus. Seda oli päris huvitav jälgida, mida nad siis seal teevad.  Loomulikult ma seda kunagi pahatahtlikult ära ei kasutanud, see oli lihtsalt selline puhas  noore mehe huvi.

\question{Eks see seik iseloomustab suurepäraselt toonast aega. Ma usun, et kui praegu keegi lahtise traadi peal lahtist kanalit kasutaks, korraldataks umbes poole tunni jooksul mingi jama}

Jah, ma arvan ka. Siis siis ma mäletan seda, et see mulje jäi niivõrd meelde, et kogu see võrguvärk on niivõrd ebaturvaline, et nii kui Soomest keegi härrasmees\sidenote{Tatu Ylönen\index[ppl]{Ylönen, Tatu}, Helsingi tehnoloogiaülikooli teadlane} tegi \emph{secure shell}i esimese versiooni, siis ma hakkasin seda praktiliselt kohe kasutama, kui ma sellest teada sain. 

Veel Keila Gümnaasiumi juurde tagasi tulles. Pärast seda, kui ma kooli olin juba ära lõpetanud,  jäin ma edasi administreerima serverit, mis sinna maha jäi. Kusjuures huvitav lugu on veel selle serveriga see, et nagu tollel ajal ikka,  kõikidel unixi masinatel peavad olema ilusad nimed. Kodus rääkisin sellest teemast ja isa pakkus välja, et aga \enquote{kratt} oleks jube hea nimi. Ja praegu vaatasin nime serverist järgi, et siiamaani on Keila Gümnaasium\index{Koolid!Keila Gümnaasium} oleva serveri nimi kratt.keila.edu.ee\index{Masinad!kratt.keila.edu.ee}.

\question{Hakka seda nime siis takkajärgi muutma. Loodetavasti riistvara ei ole päris seesama?}

Riistvara kindlasti ei ole seesama, sest seda koolimaja füüsiliselt enam alles ei ole. Keilas on nüüd uus koolimaja, kus mu enda lapsed käivad sest ma elan siiamaani Keilas. Aga aadress ja kõik on olemas.

\question{Seepärast ongi asjade nimetamine oluline, et need nimed võivad pikalt kesta}

Just. Fidoneti ajast veel üks huvitav \emph{impact} minu meelest, mis mul  hiljem on väga kasulikuks osutunud oli see, et modemid töötasid AT käsustikuga, mis oli selles mõttes universaalne asi, et seda kasutati ka hiljem erinevates muudes rakendustes. Loomulikult BBSidesse sissehelistamine toimus lihtsa terminaliga ehk et sa pidid nagu häkker käsustikku teadma, enne helistamist sisestamise ise ATDT , telefoninumber ja nii edasi, võib-olla veel sealistama protokolli. Loomulikult, tolleaegsed inimesed teavad täpselt, missuguse protokolliga vilistab sinu memcpy saate intro. See oli ka võib-olla selline asi, mis edaspidiselt  mõnes mõttes kaasa aitas.

\question{BBSil oli kliendisoft ka?}
Ei olnud. Helistasid terminaliga, kliendisoft  oli ainult FidoNetil. See oli soft nimega FrontDoor , kes helistas, ja oli siis soft, kes  pakkis kokku FidoNeti \emph{echo}d ja  saatis  selle paki edasi. Aga BBSil, kui sellisel ei olnud kliendi softi. Läksid lihtsalt \emph{telnet}iga külge ja hakkasid seal edasi tegutsema.

\question{See läheb minu mäletamisega kokku küll. Oleks ju olnud loogiline, et keegi oleks mingisuguse tarkvara teinud BBSide ette, \emph{cache} jaoks näiteks?}

Jah, kui vaadata, mis Ameerikamaal toimus, kus siis olid need nii-öelda \emph{Online Service Provider}'id  nagu AOL\index{AOL} ja CompuServe\index{CompuServe}\sidenote{Interneti-eelsel ajal domineerisid USA turul agressiivsete turunduskampaaniatega (ühel hetkel oli pool \emph{kõigist} toodetud CDdest AOLi logoga) teenusepakkujad, kes pakkusid kummalist segu BBS-laadsetest ja internetiteenustest. Neist suurimad olid CompuServe, Prodigy ja America Online} ja nii edasi, siis neil oli tarkvara. Ma mäletan seda, et kui ma USAs modemi  olin ostnud, siis loomulikult noorte poistena meil tuli proovida seda. Ja, kujuta ette, meil oli julgus kruvikeerajaga lahti keerata üks selline suur soliidne arvuti, see oli vist Computer 2000 või mis iganes tolleaegne  selline hästi kõva valge PC bränd oli. Sõbra tädimees oli arhitekti ja tal oli selline väike arhitektibüroo,  ning meil oli julgus  omavoliliselt kruvikeerajaga  lahti keerata üks selline suur \emph{tower} ja sinna sisse proovida seda sisemise kaardiga modemit. Modemiga oli kaasas kas ComputServe'i või mingi muu sarnase teenuse CD plaat või flopi, äkki mäletan valesti. Ja siis sai helistatud Ameerika BBSi.  

\question{Kui sa nendes BBSides kolasid, kas sulle midagi muud peale tarkvara ka silma jäi? Raamatuid ja mode sa mainisid?}

Raamatud mind eriti  tollel hetkel ei köitnud, BBSidest mina ikkagi laadisin pea peaasjalikult tarkvara ja siis muusika \emph{mode}'e. Aga kogu infovoog, tuli FidoNetist. FidoNet oli minu jaoks täiesti puhas kullaauk. Nagu varem mainisin,  mul ei ole olnud ligipääsu  sellistesse teadusasutusse või ülikoolidesse,  mul ei ole olnud piltlikult öeldes mentorit. Meil oli kamp poisse, kes omavahel vahetasid infot. Meil ei olnud nagu sellist vanemat, kes teab, kuidas asjad käivad, vaid meil oli kõik katse-eksituse meetodil.

\question{Isegi hästi, et te kuidagi paha peale ei läinud selle kambaga. Noored poisid, tont teab, mida hakkavad tegema}

Ju siis me olime piisavalt mõistlikud. Ma arvan, et sellest ajast saadik on mul selline ise õppimise  oskus. Võib-olla see sai ka saatuslikuks, miks ma Tehnikaülikoolis ei suutnud väga kaua õppida,  ainult ühe aasta nagu tollel ajal võib-olla paljudel teistelgi kombeks.

Peale gümnaasiumi ma läksin kohe Tehnikaülikooli informaatikasse\index{Tallinna Tehnikaülikool!Informaatika}, aga kuna ma juba tollel hetkel töötasin, siis igasuguseid huvipakkuvaid projekte oli  palju kõrval. Mina eeldasin seda, et nüüd ma saan hakata programmeerimist ja igasugust muud sellist huvitavat asja õppima, aga siis tuli välja, et ei,  sa pead kõigepealt läbima füüsikad ja matemaatikad. Matemaatikast mul oli juba nagu natukene \enquote{kopp ees}, kuna meie meil oli selline väga püüdlik matemaatikaõpetaja gümnaasiumi ajal. Me tegime väga põhjaliku matemaatika, mingit sissesaamise probleemi Tehnikaülikoolis  absoluutselt ei olnud,  matemaatika eksamist lihtsalt lendasid läbi.

Ja ja siis see ülikool järgmisel aastal pooleli jäi.

\question{Kuidas sul kaitseväega on?}

Siis tuligi Kaitsevägi\index{Kaitsevägi}. Kui ülikoolis ei ole, siis varem või hiljem leitakse sind üles. Aga see Kaitseväkke ma läksin 1997. aasta suvel, ehk et ma olin siis juba aasta otsa Netit teinud. 

Ahjaa, et kuidas ma sinna sattusin. Töö Elektriside Inspektsioonis  hakkas natuke nagu ära tüütama, noh nagu ikka, et tahad edasi areneda. Hakkasin otsima, et tahaks kuhugi  huvitavasse kohta tööle minna.  Mul mingil hetkel oli soov kindla peale töötada arvutifirmas, sest kuhu sa ikka lähed. Arvutifirmasse, seal olen kindel, et saan arvutitele väga lähedale.

Vanu \emph{backup}'e läbi kammides jäi silma, mingil hetkel kandideerisin isegi Helmesesse\index{Helmes}, aga sinna ma ei saanud. Õnneks, tagantjärgi ma mõtlen. Keskkooli ja ülikooli vahelisel ajal suvel ma töötasin poolteist kuud Tõnu Samueli\index[ppl]{Samuel, Tõnu} IT-firmas nimega Eramees\index{Eramees} ja ma istusin samale kohale, kust oli just lahkunud Pronto\index[ppl]{Pronto}.   Tõnu ütles mulle, et Pronto müüs siin  neid Gravis Ultrasound\sidenote{Üheksakümnendatel väga populaarsed helikaardid, mis esimesena omataoliste hulgas suutsid toimetada päris instrumentide sämbplingutega} kaarte, et kuule, hakka nüüd sina sellega tegelema. Aga ma olin noor koolipoiss, ma ei  ei teadnud kaubandusest mitte essugi ja nii edasi. Ma ma ei usu, et minust seal ettevõttes erilist  kasu oli muidu, kui nii-öelda patsiga poisist selles. 

\question{Ära ütle, päris mitmed inimesed kuni Tarmo Talini\index[ppl]{Tali, Tarmo} välja on mingil hetkel tegelenud müügitööga ja seejuures üldse mitte halvasti}

Eramehes üks asi, mis mul on veel eredalt meeles on, et Tõnu BBS oli siis kontoris, see kontor asus Eesti Talleksi majas\index{Eesti Talleksi maja}, Mustamäe tee 1 vist, kui ma ei eksi, on aadress. Ja BBS oli põhimõtteliselt  laiali laotatud arvutijupid  aknalaual. Seal oli siis USR Courier\index{US Robotics Courier} modem\sidenote{US Roboticsi ülemise otsa Courier tooteliin oli oma töökindluse ja suurte kiiruste tõttu BBSide ja varaste internetipakkujate lemmik, ka Eestis},  emaplaat, toiteblokk  ja nii edasi, lihtsalt ju hunnik juppe ja juhtmed, mis oli aknalauale laiali laotatud. Ja see oli siis Tõnu BBS või \emph{node}.

Pärast Erameest ma kandideerisin Estpak Datasse\index{Estpak Data}, sest mulle tundus, et ISP, et see tegelikult veel huvitavam asi, sellepärast et nad tegelevad ju internetiga.

\question{Kas Estpak oli tol ajal juba Eesti Telefoni oma või oli veel eraldi?}

Ta oli tollel ajal eraldi. Kui õieti mäletan, siis Estpak Data omanikuks oli siis Eesti Telekom\sidenote{Eesti Telekom pika nimega Riigiettevõte Eesti Telekommunikatsioonid oli Teede- ja Sideministeeriumi haldusalas töötav \emph{holding}-ettevõte, mis valdas Eesti Telefoni, Eesti Mobiiltelefoni, Eesti Kaugotsingu, EsData, Estpak Data ja TeleMedia aktsiaid. Hiljem viidi ettevõte börsile ja sealtkaudu sai tema ainuomanikuks Telia}, mitte  Eesti Telefon, ta oli täiesti eraldiseisev ettevõte Eesti Telefonist. Huvitaval kombel kellelgi oli tulnud selline idee, et meil on kuidagi vaja edendada veebi  virtuaalhostimist ja siis keegi oli välja mõeldud neti.ee\index{neti.ee} nimelise domeeni ja selle domeeni alt siis üritati müüa sellist traditsioonilist veebihostingut. Tollel ajal ta veel traditsiooniline ei olnud, aga ütleme, et siis tänapäeva mõistes. Ja  Estpak Data palkas mind kui nii öelda webmasteri, kes pidi hoolitsema veebi hostinguserveri ja teenuse eest. Ja siis muu seas  oli neil selline idee, et kuidas me seda veebi hostingu äri ikka muud moodi edendame, kui meil on vaja mingit kataloogi. Inimesed peavad ju leidma üles need veebilehed, mida  kliendid sinna panevad.

\question{Kas tol ajal Meediamaa oli juba olemas?}

Meediamaa\index{Meediamaa} startis umbes samal ajal. Enne seda oli olemas  Eesti veebisaitide nimekiri, mis oli nlibi ehk siis Rahvusraamatukogu domeenis, kus Toomas Mölder\index[ppl]{Mölder, Toomas} tegutses. Ja Toomas Mölder kolis, ma arvan, sellesama nimekirja Meediamaasse ja sealt www.ee\index{www.ee}. Kuna Meediamaa üks tegelane oli Tarvi Martens\index[ppl]{Martens, Tarvi}, siis neil õnnestus kuidagi EENetilt\index{EENet} välja meelitada domeen nimega www.ee\sidenote{Alates oma asutamisest 1993. aastal kuni 2013. aastani oli EENet .ee domeeni registrar ja sellina rakendas mitmeid suhteliselt rangeid reegleid. Näiteks oli domeeni registreerimine küll tasuta, kuid ühel organisatsioonil tohtis olla vaid ükd domeen}. Ma arvan, et mitte kellelegi teisele, kui Tarvile, ei oleks sellist domeeni elu sees välja antud.

\question{Seda ma kujutan ette küll. Kas sa seda kataloogi tegid siis käsitsi alguses?}

Jaj, alguses alguses sai seda kataloogi käsitsi tehtud. Ta oligi selline väga algeline, puine. Aga asi hakkas lendama siis, kui kui ma kutsusin kataloogi puhul endale appi Jaanus Vainu\index[ppl]{Vainu, Jaanus}, kellega ma olin kokku saanud Riigi Elektriside Inspektsioonis. Jaanus on ka omamoodi huvitav tegelane, et esiteks Elektriside Inspektsioonis tema mõtles välja kogu meie FM 108 sageduse plaani näiteks ehk et kõik Eesti raadiojaamade sagedusnumbrid on tema tehtud, sellepärast et nõukogude ajal oli meil teistsugune FM sagedusala. Nõukogude Liit ei tahtnud kattuda lääne sagedustega, sest kuidas siis saab nii et sa saad poest osta raadio, millega saab välismaa raadiojaama kuulata,  see ei sobinud kuidagi. Ja siis Eesti Vabariigi alguses koliti lääne sagedustele üle ja Jaanus oli üks nendest, kes käis mööda Eestit  mõõtmas ja tegi sagedusplaani. Tal oli väga detailselt Corel Draw's\index{Corel Draw} joonistatud kõik need nii-öelda sagedusringid Eesti kaardi peale. Eesmärk oli  planeerida sagedused niimoodi, et üle Eesti saatjatel oleksid sagedused, millel on võimalikult vähe häireid naaberriikidega ja omavahel.  

\question{Kogu seda teadust tehti Corel Draw abil?}

Jah. Jaanus on selline tohutu pedant, aga tohutu sellise töövõimega kataloogiseerija. Tema enda isiklik huvi on \emph{bluegrass}. Mäletan seda, et tema oli esimene inimene, keda mina tean, kes välismaalt e-poest asju tellis.  Tema tellis CDNow'st\sidenote{CDNow oli 1994. aastal asutatud internetipõhine muusikamüüja, kes paraku esimest dot-com-mulli üle ei elanud ja sajandivahetusel uksed sulges}  plaate endale. Mina väga imestasin, et kuidas selline asi üldse võimalik on. Et ta tellib kuskilt, Jumal teab kust ja tulebki pakiga kohale CD muusikaga.

\question{Jaa, isegi üheksakümnendate lõpus oli Amazonist raamatute tellimine suhteliselt eksootiline tegevus. Aga mis hetkel ja kuidas te neti.ee\index{neti.ee} ära automatiseerisite?}

See meie tandem Jaanusega töötas selles mõttes ülihästi, et mina olin  programmeerija ja arendasin tarkvara ja Jaanus oli  katalogiseeria.  Kui Jaanus selle projektiga liitus, siis võiks öelda, et projekt hakkas täielikult lendama. Ma arvan, et meil läks võib-olla paar kuud aega, kui me olime Meediamaast\index{Meediamaa} igatpidi kõikide näitajate poolest mööda läinud. Me olime tollel ajal võib-olla isegi natukene liiga ebaviisakad noored mehed. Näiteks me reklaamisime netit spämmides, tegime  ühe korra sellise masspostituse saates kõikvõimalikele meiliaadressidele teate et nüüd on selline huvitav teenus olemas nagu neti.ee, tulge, külastage. Midagi sarnast. Kusjuures huvitav on see, et kui ma vaatasin enda \emph{backupe}, siis ma nimetasin enda \emph{crawlerit} Nuhiks, seda otsingurobotit, kes mööda lehti ringi kolab. 

Ja huvitaval kombel ma olin sele Nuhi programmeerimist alustanud juba mitu kuud varem ehk nagu nagu miski oleks suunanud mind sellele teele, et seda võib vaja minna. Ja  otsingumootoreid ma olin ka natuke varem teinud. Kui ma pärast Erameest  ülikooli läksin, siis  üks sealt saadud kontaktidest kutsus mind tegema ühte ärikataloogi sarnast teenust,  mille pealkiri oli Partanet. See asus EsData\index{EsData} serveris, oli mingi SUNi server Akadeemia tee 21 siin teisel korrusel samas majas, kus me hetkel viibime. Ja selles SUNi serveris, ma ei tea, mis asjaoludel, aga ma millegipärast sain seal teha FTP servereite otsingut.  Ma panin seal püsti otsinguteenuse nimega Filerix mis töötas umbes kolm-neli kuud, mille ainukeseks sisuks oli see, et ta võimaldas väga hõlpsasti faile üles leida igasugustest kohalikest FTP \emph{mirror}'itest. Tollel ajal  Marek Tiits\index[ppl]{Tiits, Marek} IBSist\index{Institute of Baltic Studies} hostis sellist asja nagu TuCows\sidenote{TuCows (\emph{The Ultimate Collection Of Winsock Software}) keskendus oma algusaegadel tasuta tarkvarale. Kuna internet sõltus veel väga suurel määral geograafiast, opereeris ettevõte skeemi, kus  huvilised võisid jooksutada TuCows.com lehekülje lokaalseid peegleid}. Minu  otsingumootor võimaldas hõlpsasti failinimede järgi üles leida tarkvara tolleaegsele Windows 95'le, vanadele Windowsidele ja nii edasi. Tolle tollest mingisuguses pooleaastasest projektist nii-öelda kõrvalprojektina ma tegin failiotsingut.

\question{Suure hulga failide indekseerimine ei ole enam päris nalja-asi ja eeldab programmeerimisoskust. Kust sa selle üles oled korjanud?}
Tollel hetkel ma oskasin programmeerida Perli\index{Keeled!Perl} ja siis kõike seda, mis  UNIXi \emph{shell}is saada on. See tuligi selle sellest ajaperioodist, kui ma uurisin, mis on nii-öelda UNIXil  kõhus.

\question{Ise korjasidki üles selle algoritmika ja muu sellise?}

Jah, mis puudutab veebi \emph{crawl}'imist,  siis jah, selle peale tuli juba mõelda.

\question{Puhtalt konteksti pärast, kaua su \emph{crawler}'il aega läks, et kogu Eesti veeb üle käia?}

Ma arvan, et see oli mingi stiilis ööpäev või midagi sellist, sest veeb oli tollel ajal väga väike. Ma täpselt pole vaadanud, aga ma usun, et selle kataloogi suurus oli võib-olla paar tuhat linki ja mitte rohkem tollel ajal. Ja keskmine koduleht oli ka selline kolm kuni viis lehekülge, et see ei  olnud eriline teema. Huvitavamaks läks pärast, siis kui see juba miljonitesse läks, siis mingil hetkel oli ikka selline \emph{crawler}, mis töötas paralleelselt  paljudes \emph{thread}'ides ja nii edasi. Aga noh, see oli kõik selline loomulik evolutsioon. 

Aga jah, ma mäletan tegelikult, et miks ma arvan, et miks mind Estpak Datasse\index{Estpak Data} tööle võeti. Ühe sellise kõrvalprojektina ma olin teinud HTML-i tutvustuse. Ma arvan, et mul oli vist koolis olnud vaja seda kellelegi õpetada. Ehk siis gümnaasiumis tollel perioodil, kui ma siis Keila seda serverit administreerisin. Ja siis mulle tundus, et ma seda ikka õpetan, mingit eestikeelset materjali pole ja siis ma tegin ühe esimese  eestikeelse HTML-i tutvustuse, mis võttis läbi kõiki üksikuid elemendid. 

\question{Millegi pärast tuleb see maru tuttav ette, ma arvan, et ma olen sealt mingeid asju otsinud}

Kusjuures seesama HTML tutvustus on sellel samal aadressil täna ka üleval ja ma olen üsna kindel, et see on üks kõige vanemaid veebilehti, mis leidub täna Eesti veebiruumis, mis on originaalkujul originaal aadressil. 

\question{Mis aastast see on?}

1996. Ja siis veel ühe projektina ma olin teinud veebi pokkeri, sellise  veebipõhise mängu. Selles mõttes,  ei saa öelda, et  mul pole kunagi huvi olnud ka mänge teha, aga ma olen  rohkem  oma elus programmeerinud nii-öelda veebi asju, kui \emph{desktop}'is või masinas töötavaid rakendusi. 

Nende teadmiste baasil mind sinna Estpaki  siis tööle võeti. Tõenäoliselt ma  näitasingi seda, et vaadake, ma olen teinud sellise veebi pokkerimängu, ma olen teinud HTML-i tutvustuse ja võib-olla ma rääkisin ka seda, et ma olen selle \emph{crawler}'i teinud. Igal juhul mind võeti sinna tööle ja ma sain jätkata sellesama koha pealt, kus ma juba olin.

\question{Kes teil seda toote poolt tegi, või polnud niisugust mõistet, nagu tootejuht?}

Ei olnudki. Piltlikult öeldes pandi mind  istuma, et palun istu siia ja tee. Tegelikult  see oli ikkagi läbimõeldud mõnes mõttes. Estpak Data\index{Estpak Data} tegi koostööd ühe reklaamiagentuuriga, mis rentis ruume Kullo majas Mustamäe teel. Nii et tegelikult minu füüsiline töökoht  asus selles reklaamiagentuuris Kullo majas. Minul oli arvuti, millel oli püsiühendus 19.2 kilobitti sekundis ja sealt ma töötasin. Noh, noore mehena nagu ikka, et sind ei huvita, kuidas rahad liiguvad ja nii edasi,  sind huvitab ainult see tehniline pool. Idee siis seisnes selles, et reklaamiagentuur aitab potentsiaalsetel Estpak Data klientidel teha kodulehti, aitab teha neile reklaami ja nii edasi, umbes selline kokkulepe oli. Nordecor\index{Nordecor} oli tolle agentuuri nimi, ma ei tea, kas see kellelegi midagi ütleb. Aga, aga selles mõttes oli huvitav, et üks kolleeg, kes Nordecor'is töötas, oli kunagise OK Jutuka\sidenote{OK Jutukas oli esimene tõeliselt massidesse läinud sotsiaalvõrgustiku laadne rakendus Eestis. Jututube - kohti, kus sai üle telneti kaaskodanikega suhelda - oli  veel, aga 1996. aastal käivitatud OK oli üks esimesi veebipõhiseid jutukaid ja tõenäoliselt omataolistest siinkandis suurim. Üheaegselt lobises omavahel kuni 300 inimest ja jutuka esimese aastapäeva pidu kajastas isegi toonane Päevaleht.} üks asutajatest. Mitte  Kaupo Kalda\index[ppl]{Kalda, Kaupo}, aga Tiit Sermann\index[ppl]{Sermann, Tiit}. Kusjuures oligi nagu naljakas, et tema alias oli Ott ma tegelikult tema päris nimi oli Tiit. Lihtsalt selline huvitav asi. Kuidagi tundub, et kogu see maailm oli tollel ajal nii pisikene, et kui sa natukene selles maailmas ringi käisid, siis sa puutusid paratamatult kuidagi kõikide nende inimestega kokku, kes tollel ajal toimetasid.

\question{Räägi korra palun sellest, kuidas te hoti tegite?}

Ja,see oli tegelikult ka päris huvitav. Kaitseväest tagasi tulles oli Eesti Telefon\index{Eesti Telefon} oli Estpak Data\index{Estpak Data} ära söönud, Etspak Data lakkas olemast. Mingil hetkel ma töötasin siis Lasnamäel Koorti 15, kus Estpak Data enne oli, vana Eesti Telefoni maja, aga siis õite pea koliti meid sealt siis päris Eesti Telefoni muudesse ruumidesse ära. Ma olin Eesti Telefoni sellises allüksuses, mille pealkiri oli teleteenuste arendus.  Eesti Telefon oli teleteenuseid pakkuv ettevõte ja too üksus oli siis Eesti Telefoni arendusüksus, kelle eesmärk oligi välja töötada uusi teenuseid. Ja siis oma neti.ee tegemisega me sinna sattusime. 

Kontorikontoriruumi jagasin ma ühe ühe teise noormehega, kes arendas sissehelistamisteenust. Ja  huvitaval kombel meil vedeles kapi peal üks pisike Ascendi sissehelistamiskeskus, seal väga palju liine ei olnud. Ma küsisin, et kas ma võin seda uurida.

\question{See oli siis mingi tükk riistvara? Seal käisid tavalised modemid külge või oli ta juba valmis lahendus?}

Ei, ta oligi \emph{deidcated} sissehelistamiskeskus, et sa põhimõtteliselt installeerisid ta \emph{rack}'i, panid  juhtmed külge ja ta hakkaski numbreid kuulama ja teenust osutama. Aga miks ma seda räägin, on see, et selle uurimise käigus ma sain teada, kuidas sissehelistamiskeskus töötab. Avastasin selle, et  sissehelistamiskeskuse autendib ennast  vastu sellist nii-öelda autentimisserverit nagu Radius. Sealt edasi uurisin, et mis asi see Radius on, sain teada, et see on \emph{dictionary}-põhine protokoll, üldsegi mitte keeruline ja ma programmeerisin siis Radiuse serveri, kes  suutis sissehelistamiskeskust juhtida. Avastasin, et selle sissehelistamiskeskusse \emph{firmware} võimaldab igasuguseid huvitavaid asju, mis tundusid olevat nagu seni kasuta. Näiteks see, et sa võid kohe Radisu serverist öelda sissehelistamiskeskusele, kui kaua see kasutaja võib ühenduses olla. Ja sellest teadmisest näiteks sündis selline toode nagu Atlas Surf, mida Eesti Telefon \emph{prepaid} internentina müüs. Ühesõnaga, see toode sündis puhtalt sellest, et mina häkkisin  seda väikest sissehelistamiskeskust, mis oli tegelikult üldse mõeldud  mobiilidega sisse helistamiseks. Ta toetas sellist huvitavat protokolli nagu V.35. Paljud pole sellest ilmselt mitte kunagi kuulnud, aga see oli selline \emph{wideband} protokoll, mis töötas üle GSM-i. Kui sul oli selline GSM telefon, mida sai arvutiga ühendada, siis ta võimaldas sisse helistada selle V.35 protokolliga ja sa said veidi suurema kiiruse kui tavalist modemit vilistades üle  mobiili. 


Võib olla korraks hüppan natuke tulevikku. Oli aasta kaks tuhat, kõik mäletavad Y2K\sidenote{\enquote{Sinu lapselapsed neavad päeva, mil sa otsustasid oma koodi optimeerida}. Kuna pikka aega leiti aastaarvu hoidmiseks kahekohaline number piisav olevat, tehti sajandivahetuse paiku üüratus koguses tööd ja raha tagamaks, et aasta 2000 ei oleks võrdne aastaga 1900. Vaata ka \enquote{Aasta 2038 probleem}.} probleem, kohutavalt hirmus, sest arvutit lähevad katki sest nende kell ja lakkab töötamast ja nii. Ja ka Eesti Telefonis kardeti seda, sest \emph{legacy} süsteeme oli tohutu palju. Kõik insenerid, kes olid mingisuguste süsteemidega seotud, pidid jääma  valvesse. Ma ei tea kuidas, minul õnnestus sellest ära nihverdada niimoodi, et tol hetkel ma olin Soomes suusatamas, sõpradega lumelauaga mäest alla laskmas. Stiilis paar päeva enne aastavahetust tuleb mulle  klienditeenindusest kõne, et kuuled, et nüüd sisse helistada enam ei saa, et mingi jama on. Läksin siis autoni mul oli läptop kaasas. Olles Soome Vabariigis panin telefoni läptopile järgi, helistasin sellesse meie enda privaatkeskuse sisse sellesama V.35  protokolliga ja hakkasin  vaatama, et mille pärast siis Hoti kliendid siis sellistada ei saa. Tuli välja, et keegi oli veel viimase hetke mingisuguse turvapaiga peale laadinud Y2K hirmus ja see muutis natukene seda teadet, mis Radiuse serverile saadeti ja siis Radiuse server läks selle peale katki, kuna talle tuli tundmatu sisuga \emph{dictionary}.

Surfist edasi tekkis selline olukord, kus Eesti Telefoni kontsessioonileping, oli juba lõppenud või lõppemas ja turule tuli Tele2\index{Tele2} Rootsist. Tele2  idee oli korrata Eestis täpselt sama, mida ta tegi Rootsis, ehk et ta soovis sellelt suurelt \emph{telco}'lt palju raha välja imeda. Me teadsime seda, et, kuna Eesti Telefon üüris ruume, liine ja nii edasi, oli meil teada, et Tele2 paneb oma sissehelistamiskeskused püsti. Eesti Telefoni juhtkond oli sellest paanikas, ma ise ka külastasin mingisugust sellist laiendatud juhatuse koosolekut, kus sellest arutati. Ma mäletan, et ma tulin sellest üsna mornilt tagasi, mulle tundus, et kolleegid ei suuda  midagi otsustada või ära teha. Mina sellise noore mehena oleks tahtnud kohe rauh-rauh, et läksime. Ma ei mäleta, mis asjaoludel ma olin kodus, aga ma pidasin siis telefonikõne Priit Pirsoga\index[ppl]{Pirso, Priit}, kes oli tollel hetkel selle valdkonna juht Eesti Telefonis. Ja selle telefonikõne käigus me otsustasime, et me teeme Eesti Telefoni osutatavale Atlas Starter teenusele alternatiivse teenuse, sellepärast et Atlas Starter absoluutselt ei sobi Tele2'ga konkureerimiseks. Meil on vaja sellist teenust, kus kasutajate  registreerimise protseduur ja selline on automaatne. \emph{Self-service}, kasuta saab ennast ise regisrteerida ja nii edasi. Kuna  kuutasu niikuinii pärast seda Tele2 jampsi enam ei ole, siis ainuainukesed, mis maksavad, on kõneminuti hinnad. Tele2  lootis  raha teenida sellest, et ta termineerib kõnet ja Eesti Telefon on sunnitud talle nii-vahendama  kliendi käest küsitud kõneminuti hinda. 

Selle telefonikõne käigus me leppisime kokku, kes mida teeb, kuidas teeb ja ma olen ka üsna kindel, et selle kõne käigus me leppisime kokku, et toote saab nimeks saab Hot\index{hot.ee}. Sest ma muu seas juba arvutist vaatasin, et millised huvitavad domeenid on meil vabad. Kusjuures tollel ajal oli veel see aeg, kui EENet\index{EENet}  ei nõustunud andma ühele ettevõttele mitut domeeni. Mina ei tea, kuidas, aga minu üks tänane kolleeg, Guido Kõiv\index[ppl]{Kõiv, Guido}, temal õnnestus kuidagi EENetist saada hot.eedomeen meile, ma ei tea, kuidas. Sarnane \emph{inside}, nagu nagu Tarvil\index[ppl]{Martens, Tarvi} oli www.ee'le. Igal juhul me saime selle ühe või paari telefonikõnega, väga lühikese ajaga kokku lepitud, kes mida teeb. Ja kujutad sa ette, kahe  kahe nädala pärast me olime \emph{live}'s. See tähendab, et meil toimus teenuse \emph{launch} ja meil hakkas kasutajaid registreeruma tempoga tuhat tükki päevas.

Sealt sai siis hot.ee alguse. Minu teha jäi  seesama Radiuse pool. Hoti\index{hot.ee} omaaegne sisu tegelikult oli järgmine. Meie huvi oli see, et inimesed helistaksid meile sisse.  Tollel ajal hakkas ka juba olema kombeks, et anname ka kasutajale e-maili. Aga kuna varasemalt küsi e-maili eest raha, siis meile tundus, et lihtsalt nii samas neid e-maile jagada ei tahaks. Ja siis sai tehtud  selline kriuks, et sa saad küll veebipõhiselt konto luua (kusjuures imelik \emph{chicken-and-egg} probleem, et sul on konto loomiseks internetti vaja, aga tundus, et see ei olnud takistuseks),aga see  meilikonto ja ka kodulehekonto ei hakanud enne tööle, kui sa olid selle registreeritud kontoga vähemalt ühe telefonikõne teinud sissehelistamiskeskusesse. Seda loogikat võimaldas siis minu \emph{custom} Radius, kes kasutajatel järge pidas. 

\question{Ühel hetkel oli hot.ee-s veebimeil ka, eks ole?}

Veebimailer oli, ma arvan, et suhteliselt algusest kohe juba sellesama esimese kujunduse osa juba. Aga see ei olnud minu programmeeritud, see oli internetist leitud vabavara, mida me saime kasutada. Ma arvan, et me isegi seda nii-öelda ei \emph{re-brand}'inud enda värvidesse, vaid see oli lihtsalt meie lehelt lingitud. Me ise hostisime teda.

\quetion{See seletab, miks meil mõned aastad hiljem veebimeileri tegemine Hansapangas nurja läks, meil miskipärast ei tulnud pähe mõtet see internetist lihtsalt alla laadida}

Mulle ei tulnud selline mõte pähe, et seda ise teha. Küll aga mäletan seda, et hiljem kui keegi mäletab, oli selline huvitav protokoll nagu WAP. Ehk siis mobiiliprotokoll, mobiilivariant internetist\sidenote{\emph{\enquote{WAP - Wireless Application Protocol}} oli sajandivahetuse paiku tekkinud ja põgusalt ka kasutusel olnud katse luua toona kasinate sidevõimalustega mobiiltelefonide jaoks lihtsam pinu internetiprotokolle 4. kuni 7. OSI kihini. Muu hulgas sisaldas standard ka erilist \emph{markup}-keelt toonase mobiiltelefoni mõnerealisele ekraanile sobivate kasutajaliideste loomiseks}. Vot selle WAP-meili ma küll tegin täiesti nullist sellelesamale Hotile.

\question{Mis õnneks ei olnud väga pika elueaga sest WAP ei olnud pika elueaga}

Mina mäletan ka seda legendaarset väidet Ando Meentalolt\index[ppl]{Meentalo, Ando}, kes oli tollel ajal EMT üks arendusjuhte, kes kommenteeris minu WAP meili nii, et \enquote{noh, sa võid ju sinna suahiili keele ka panna, aga ilmselt pole sellest väga palju kasu}. Aga kogu see WAP sai minul isiklikult alguse sellest, et ma olin saanud endale WAPi-võimelise telefoni. Ma arvan, et see oli üks ainukesi telefone, mida ma olen iialgi tööandjalt saanud. See oli siis Nokia 7110\sidenote{Tegu oli 1999. aastal uskumatult innovatiivse telefoniga: mitut tekstirida näitav ekraan, rullikuga kasutajaliides, T9 ennustav tekstisisestus sõnumite puhul, vedruga uhkelt lahti hüppav klapp, WAP, ebamaiselt küütlev värv jne. Oma isepärase kuju tõttu sai aparaat rahva seas hüüdnimeks \enquote{banaan}}, klapiga telefon, millel oli suur ekraan. 

\question{See telefon oli muide suurepärane põhjus Hansapangale WAP-i põhine internetipank teha. Sest selle testimiseks pidi ju pank ometigi väljastama ka sobiliku seadme}

Mul oli \emph{vice-versa} selles mõttes, et ma sain kõigepealt telefoni, siis mul tuli idee, et mull telefon nüüd on, aga mida ma sellega teen  ja et jube äge oleks enda postkasti sisse vaadata sellisel mugaval moel.  Ja siis ma tegin WAP-meili.

\question{Aga sellega algab juba uus sajand ja sellest me räägime võib olla mõni teine kord. Lõpetuseks küsin veel, et mis sa praegu teed?}

Praegu ma olen Bolt\index{Bolt} serveri infra peal.  Minu üks kauaaegseid kolleege sealtsamast Eesti Telefonist Tarmo Kople\index[ppl]{Kople, Tarmo} on üks nendest inseneridest, kellega me alustasime Bolti kogu seda serverimajandust praktiliselt juba algusest peale. Kui meie alustasime Tarmoga serverite poole majandamis Bolt'is, siis meil oli stiilis tuhandeid kliente ja tuhandeid sõitusid kuus ja nüüd see on siis asendunud miljonite klientide ja miljonite sõitudega.
