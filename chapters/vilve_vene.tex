\index[ppl]{Vene, Vilve}

\question{Hakkame algusest pihta. Kuidas sina said arvutite juurde ja arvutid sinu juurde?} 

Tegelikult algas see juba koolis. Käisin 1. Keskkoolis\index{Tallinna 1. Keskkool}, mida täna tuntakse kui GAGi\index{Gustav Adolfi Gümnaasium}, matemaatika-füüsika klassis. Meile õpetati ka programmeerimist. Mul oli väga hea matemaatika õpetaja ja füüsika õpetaja, mulle õudselt meeldis, aga ma ilmselt ei teadnud, kas see meeldib mulle nii palju või meeldib mulle midagi muud rohkem. Mulle meeldis jubedalt kirjutada ja tegelikult kuni kuskil keskkooli lõpuni ma pigem arvasin, et ma lähen eesti keelt ja kirjandust õppima. Aga kuidagipidi see mõte arenes. Jõudsin sinnamaani välja, et õpiks füüsikat. Läksin juba Tartusse, vaatasin, et seal oli üldse vist neli tüdrukut. Mõtlesin, et jube veider, ja andsin avalduse rakendusmatemaatikasse\index{Tartu Ülikool!Matemaatikateaduskond!Rakendusmatemaatika}. See oli nii naljakas, et kui ma seda avaldust sisse viisin, see tädi seal laua taga vaatas mulle otsa ja ütles, et \enquote{aga teie oma  tunnistuse ja kuld medaliga saaksite ju arstiteaduskonda sisse!} Ma ikka selgitasin talle, et ma ei taha ja nii see läks. 

\question{Tuleme korra tagasi GAGi juurde. Mille peal teid programmeerima õpetati?}

Jessukesed\index{Jessuke} ikka ja perfokaardid ja kogu kogu see lugu. 

\question{Ja koolis oli kõik see olemas?}

Ei, me käisime Teaduste Akadeemia Arvutuskeskuses\index{Teaduste Akadeemia!Arvutuskeskus}.

\question{Kooli poolt väga edasipüüdlik ettevõtmine! Kes seda asja kooli poolt ajas?}

Ma arvan, et too aeg oli direktoriks Helmi Viikholm\index[ppl]{Viikholm, Helmi}\sidenote{Helmi Viikholm oli 1. Keskkooli direktor 1962 -- 1982.}. Selline inimene, kes ka selles nõukogudeaja \emph{setup}is suutis organiseerida. Meil olid jube head õpetajad, meil oli hästi avatud mõtlemine ja nii see tuligi.

\question{Teaduste akadeemia lasi õpilased oma arvutitele ligi?}

Jah!

Aga eks ta oli nagu niimoodi, et kood läks perfokaardi peale, ise toksime perfokaardid, need läksid masinasse, tulemus tuli välja, nagu ta käis. 

\question{Lihtsalt huvi pärast, mida te kirjutasite, mis programmid need olid?} 

Lihtsaid asju tegime. Ma ei mäleta enam enam niimoodi detailis, igatahes oli see Fortranis\index{Fortran}, seda ma tean küll. Aga mis selle asja sisu oli, seda ma ei mäleta. 

\question{Seni on ruutvõrrandi lahendamine umbes igas teises loos läbi jooksnud\ldots} 

Vaat seda ma ei mäleta, minu meelest olid meil ikkagi nagu natukene sellised ärilisemad teemad. 

\question{Misjärel sa läksid Tartusse Vanemuise tänavale\index{Tartu Ülikool!Vanemuise tänava õppehoone} rakendusmatemaatikat õppima?}

Jah. Meid alustas 20. See oli tegelikult täiesti kummaline. Minul, kellel koolis oli kõik jube lihtne, oli algus hästi raske. Ja alustati tegelikult assemblerist\index{Assembler}. Pärast ma olen mõelnud, et see oli mega hea, sest sa said kohe alguses selle\ldots Assembleris  sa pead aru saama, mis seal sees toimub, eks ole, sa ei saa lihtsalt kirjutada mingeid koodiridu arus aamata, mis seal sügaval sees toimub. 

\question{Selle raskuse ületamise taga pidi olema mingisugune kihu, miks sa ei läinud arstiks õppima?} 

Mind ei huvitanud!

\question{Aga arvutid huvitasid?} 

Ma siiamaani mõtlen, et kui edasi tulid need intelligentsed programmeerimiskeeled, kus sa ei pea  aru saama, mis seal sees toimub, siis (see ei ole küll populaarne) ma mõtlen, et tänapäeval on minu meelest programmeerimine käsitöö. Selles mõttes käsitöö, et ma koon kampsunit või ma teen programme. Sa oskad mingeid võtteid,  kasutada mingeid \emph{tool}e. Siis ei olnud nii. Kihvt oli nagu alustada nii, et nagu mängisid läbi: \enquote{Okei, see rida teeb nüüd seda, paneb selle sinna ja selle sinna. Kui mul on nüüd vaja võtta see sealt ja teha sellega midagi, mis ma selleks tegema pean?} Said nagu sügavuti aru. See oli hästi vahva. 

See viis, kuidas nad õpetasid, oli karm, aga ma arvan, et see tegelikult selekteeris välja need inimesed, kes tõesti tahtsid seda teha ja olid nagu võimelised. Sest  alguses tuli loogikat hästi kõvasti, tuli mat analüüsi. Ikka \emph{hard core}, mitte nagu see, mis tänapäeval õpetatakse. Just rääkisin ühe oma sõbrannaga, kes õppis teoreetilist matti ja kelle kursuselt on ülikoolis hästi palju õppejõude. Ja nad ei saa enam sellel tasemel õpetada, peavad oma programme lihtsustama. 

\question{On räägitud, et mõni on keskkooli ajal juba kuskil tööl, sest kangesti oli vaja arvuti juurde pääseda, sul ei olnud niisugust kihu?}

Ei, seda ei olnud. Ma ei ole kunagi sihuke nagu hull olnud, ma arvan, et see on võib-olla rohkem nagu poiste teema. 

\question{Õige, mu valim on seni väga kallutatud olnud.} 

Aga Tartus oli küll nii, et asi hakkas tõsiselt meeldima ja ma sain aru, et see on õige, mis ma teen. 

\question{Millest sa aru said?}

Mulle meeldis, lihtsalt meeldis! Ja see läks mu jaoks kuidagi nagu ajaga lihtsaks. Selles mõttes nagu lihtsaks, et et ma ei saanud aru, kuidas ma saan aru. Sihuke hästi filosoofiline. Kuna ta on ikkagi rakendusmatemaatika, siis lisaks  programmeerimisele oli seal ka hästi palju teoreetilist matti. Ja see läheb ikka vahel, näiteks matemaatiline analüüs, nii  abstraktseks, et sa tõesti enam ei saa aru, kuidas sa saad aru. Aga ma kuidagi toimisin selles asjas nagu jube hästi. Meil tegelikult kukkus niimoodi välja, et  meid  20 alustas ja esimese aasta järel olid meid 14. See natuke näitab. 

\question{Väike grupp aga see väljalangevus ei olegi nii suur, meie kursuselt läks ikka rohkem. Aga, huvitav küll, aga mis sul tol ajal mõte oli, et sa tegema hakkad, kui kool läbi saab?}

Aeg oli ju selline, et valikuid loomulikult oli, eks ju, aga enamus valikud oli nii, et sa lähed kuskil arvutuskeskusesse tööle. Ja too aeg käis  niimoodi, et kohti said valida vastavalt sellele, kuidas sa lõpetasid ja mis oli see pingerida. Hästi popid, olid sihukesed kohad nagu näiteks nagu Raadiomaja Arvutuskeskus\index{Raadiomaja Arvutuskeskus}, see oli number üks. Statistikaametisse ei tahtnud keegi minna.

\question{Miks?}

Ei tea, ma ei oska seda selgitada, sest tagantjärele mõeldes on ju Statistikaametis töö ju palju huvitavam, kui kuskil raadiomajas. Aga nii ta kahjuks oli.

Aga minul oli selline õnnelik juhus, et ma sattusin Küberneetika Instituuti\index{Küberneetika Instituut}  praktikale. Viiendal kursusel tegin diplomitööd, minu diplomitöö juhendaja oli Otto Vaarman\index[ppl]{Vaarman, Otto}, kes oli väga tunnustatud matemaatik ja nii ma olin Küberis matemaatika osakonnas praktikal. Uurisime  Newtoni tüüpi meetodid, mis kõige paremini lahendavad erinevaid võrrandeid. Otto oli selline vana meesteadlane, tema ise väga palju ei viitsinud, tal oli selline noor jünger, just lõpetanud, paar aastat tagasi, ja see oli siis Maarika Lomp\index[ppl]{Lomp, Maarika}. Tema oli mul nagu sisuline juhendaja, tegime koos temaga. See kollektiiv hästi tore, hästi huvitav oli teha. Too tulid juba esimesed variandid, kus sa enam ei pidanud perfokaartide pealt toksima, vaid sa ikkagi olid Jessukese\index{Jessuke} taga, aga said juba ise intelligentsel viisil oma koodi  sisse viia. 

Ja siis sattus mingi hetk täiesti ootamatult Otule\index[ppl]{Vaarman, Otto} ja Maarikale\index[ppl]{Lomp, Maarika} üks härrasmees, kes oli ääretult sümpaatne. Ja tema oli sellisest huvitavast organisatsioonist nagu Algoritm.  Tegelikult  oli sellel asutusel hästi pikk nimi, ma ei mäleta enam täpselt\sidenote[][-8cm]{\label{sisu:algoritm} 1976. aastal asutatud Tallinna Teadus-Tootmiskeskus (TTTK), mis kuulus  Üleliidulise Teadus-Tootmiserikoondise \enquote{Algoritm} koosseisu, Eestis tuntud lühendnime all Algoritm. Kuna asutus allus NSVL-i tasemel kaitsetööstuse ministeeriumide gruppi, oli talle omistatud koodnimi Postkast A-3433 ja kehtestatud ka vastav tööre\v{z}iim. Üleliiduline alluvus seletab ka töökeelt. Asutus tegeles ES EVM\index{ES EVM} hoolduse ja remondiga, IT-alase koolituse ja selle metoodikaga ning mitmesuguse tarkvara (näiteks matemaatika, arvutidiagnostika ja automatiseeritud projekteerimine) arendamise ning tira\v{z}eerimisega. Lisaks Tallinnale olid asutusel filiaalid Tartus ja Kohtla-Järvel (!). 1980-te keskel töötas Algoritmis ligi 1000 inimest, lisaks kaasati allhankijatena inimesi TPI-st\index{Tallinna Tehnikaülikool} ja Tartust\index{Tartu Ülikool}. Algoritm lõpetas töö 1992. aastal}. Küber oli Mustamäel, Kui sealt sõita edasi, kus on täna ARK, sealt veel edasi, selle risti peal olid baraki tüüpi majad\sidenote{Toonase aadressiga Kadaka puiestee 165.}. Väga  kole koht oli. Teadusuurimis keskus Algoritm, milles oli eraldi matemaatika osakond. Täiesti venelaste organisatsioon, tegelikult sõjaline ja tehti uurimistööd mingitel väga kummalistel aladel. Aga Ants\sidenote{Ants Roose\index[ppl]{Roose, Ants}. Tegelikult oli tema juhitava osakonna nimi \enquote{matemaatika tarkvara osakond}, hiljem töötas ta ka Algoritmi teadusala asedirektorina. Temalt on pärit kogu Algoritmi puudutav info.} oli siis selle matemaatika osakonna juhataja, see oli ainukene eestlaste osakond. 

Ühesõnaga tema rääkis mu ära. Ma läksin sinna tööle,  ääretult tore kollektiiv. 

\question{Sul siis ikka akadeemiline siht oli silma ees?}

Ja, ja ma pidingi tegelikult minema minema doktorantuuri Gennadi Vainiko\index[ppl]{Vainikko, Gennadi} juurde. Aga kuidagipidi  hakkasid ajad nagu arenema niimoodi, et hästi palju tuli selliseid huvitavaid teemasid. 

Äkki tasub  rääkida, kuidas tarkvara hangiti. Tarkvara hangiti niimoodi, et keegi tundis kedagi näiteks Minskis, kes oli kuidagipidi saanud mingi softi paketi. Kõik teame, kuidas neid too aeg saadi. Meil on seda vaja. Ülemus saatis siis minu, kes ma olin  noor tüdruk ja vene keelt väga hästi rääkinud, Minskisse ja ütles, et \enquote{sa pead sellega tagasi tulema!}. Ja noh, tagasi ma tulingi. 

\question{Aga \emph{millega} sa tagasi tulid?}

Suure lindikettaga!. Nii me seda tarkvara hakkisime, testisime. Tegime tööd ja oli nagu jumalast huvitav aeg.

Aga siis hakkasid ajad natuke muutuma, mul sai seal majas kolm aastat täis. Ain Rasva\index[ppl]{Rasva, Ain} oli muide tollal sealsamas ja Ain soovitas mind ühele inimesele, kes juba toona tegi koostööd soomlastega. See oli 88, asjad hakkasid avanema. Ja siis ma läksingi Tööstusprojekti\index{Tööstusprojekt} tööle, kus  olid juba too aeg ikkagi miniarvutid ja koostöö soomlastega ja. 

\question{Need on ju projekteerijad, mis seal programmeerida oli?}

Oi, tegelikult palju! Ehitusprojekt koosneb  hästi paljudest asjadest. Tugevusarvutused, kõikvõimalikud\ldots 

\question{See tundub olevat sihuke lahmimise koht, et sul oli võimalik minna kas  akadeemilisse maailma või sealt  ära. Miks sa just sihukese valiku tegid?} 

Pakkumine oli nagu tohutu ahvatlev. See, et ma saan teha tööd ka kuskil mujal, pakkumine tuli tegelikult sellega, et me saame teha Soome projekte koos soomlastega. Ja ma sain õppida. Ma mäletan, mulle anti C keele õpikud ja esimene mingi proovitöö oli automaatsed konverterid,  programmid mis  Fortrani\index{Fortran} koodi koodi tõlkisid C\index{C} koodiks. See kood, mis välja tuli, oli muidugi kohutav, aga töötas. Selliseid asju tegime. 1990 ma olin natuke aega lapsega kodus. Tegin Soome väikseid töid, teenisin seal oma saja marga kaupa  väga head raha. 

\question{Jõhker raha, sada marka!}

Jah!

Ja nii see arenes, kui siis 1991. aasta talvel tuli selline kuulutus. Ajalehes oli kuulutus, et Rootsi-Eesti ühisfirma otsib programmeerijaid. Ja et need peavad olema naisterahvad. Ma polnud elus niisugust asja näinud aga tundus väga huvitav. Mingi üle 600 oli minu meelest neid taotlusi. 

\question{600!? See tähendas, et 1991. aastal oli Eesti Vabariigis aktiivsel tööturul 600 naisterahvast, kes võisid enda kohta \enquote{programmeerija} öelda?}

Jah. Esimesel intervjuul selgus ka, väga lihtne loogika, et miks nad naisi otsisid. Selle firma taga oli üks rootslane, kes töötas Stockholmi linna ja lääni valitsuses. Minu arust oli ta lausa IT osakonna juhataja, või midagi sellist. Ja  üks Eestist Rootsi ära läinud mees, mäletasin teda ülikooli ajast, tema oli viiendal kursusel, mina olin esimesel, Kalle Kullmann\index[ppl]{Kullmann, Kalle}. Neil koos tekkis idee, et kui nüüd Eesti vabaks saab, saab sealt odavalt head tööjõudu. Tegid firma, mis pidi hakkama Stockholmi lääni valitsusele teenust osutama. Ja naisi otsiti selle pärast, et naised on korralikumad, leplikumad ja küsivad vähem raha. Meid see too hetk eriti ei häirinud, sest, kujuta ette, saada tööle firmasse, mis maksab palka valuutas ja teha Rootsi tööd! Fantastiline!


Välja valiti kolm naisterahvast, üks oli jällegi Maarika Lomp\index[ppl]{Lomp, Maarika}, teine oli mina ja kolmas oli siis üks kolmas naisterahvas. Meile üüriti kontoriruumid, kus vana ajakirjandusmaja taga. Me pidime ise panema püsti kõik kohtvõrgud ja asjad, kõik! 

\question{Tollal selline asi nagu kohtvõrk?}

Jah! Panime püsti. Üle modemite suhtlesime Rootsiga ja kõik nagu toimis. 

Muidugi kasutasime tuttavate meesterahvaste abi, kes olid juba võib-olla rohkem  võrgu ja selle poole peal, aga hakkama saime. 

Programmeerisime sellises huvitavas keeles nagu Magic\index{Magic}. Oled kuulnud? 

\question{MUMPS-ist olen aga Magicust mitte.}

See oli 4GL juba toona. Ta oli Iisraeli päritoluga\sidenote{Platvormi tootnud Magic Software Enterprises oli tõesti asutatud 1983. aastal Iisraelis.}. Üldse oli kasutada,  ma võin nüüd eksida, mingi kaheksa erinevat käsku, neile panid parameetrid taha ja nendest panid koodi kokku. Ja koodi sai täita vastavalt vajadusele kas eest tahapoole või tagant ettepoole. Täiesti müstiline asi! Ja sellega sai tegelikult teha kõike. Esimese projektina tegime nende varade ehk siis autopargi haldusprogrammi, kus oli siis kõik alates muruniitjatest lõpetas autodega. 

\question{Kui ma sind kuulan, siis kerkib esile huvitav kontrast. See vahend, millega te tegite, kõlab meeletult palju keerulisemana kui tänapäeval kasutatavad. Aga see ülesanne, mida te lahendasite, kõlab nagu meeletult palju lihtsam, kui tänapäeval tavaliselt lahendatakse. Kas teile see tegevus kahuriga kärbes tapmisena ei tundunud?}

Ma ei oska sulle öelda, miks nad valisid sellise. Tollal ju tegelikult selliseid\ldots No igatahes ei kaldunud asi mitte mingil juhul mingi FoxPro, Paradoksi või mõne muu sellise asja poole, mis toona juba olemas olid. Võib-olla see oli see natukene päritoluga seotud, kuna Kalle ise juut ja tal olid Iisraeliga tihedad sidemed. Ja kuna ta ise oli hästi kõva matemaatik, hästi selline keeruliste ülesannete lahendaja, siis talle endale ilmselt see süsteem sümpatiseeris. 

See oli tore aeg. Kasutajaliidesed olid rootsikeelsed ja siiamaani on mingit sõnavara meeles. Kolmekesi saime palka kaheksasada Rootsi krooni kuus, mis oli too aeg siin suur raha. Seal oli see, et kui meid viidi restorani kliendiga kohtuma, siis meie igaühe restoraniarve oli suurem kui meie kuu palk. Aga jah, muidugi tegime  pikki päevi ja oli päris karm. 

\question{Huvitav, et selline programmeerija amet oli olemas. Sest näiteks rääkis Henn Ruukel\index[ppl]{Ruukel, Henn}, et tema mälestuste järgi enamasti inimesed ei tegelenud igapäevatööna programmeerimisega. Et leiva lauale tõi ikka see, et sa vedasid kuskil kaablit või panid arvuteid kokku?}

No vot, meie tegime! Tegime algusest lõpuni: mõtlesime välja, disainis mudeleid, programmeerisime selle ära ja ka juurutasime Rootsis kliendi juures. 

\question{Kui teil arvuti oli ja modem oli\sidenote{Ja pidi olema ka võimalus välismaa numbritele helistada!}, kas teil huvi ei tekkinud, et mida nendega veel teha saab?}

Tead, ma arvan, et meil oli lihtsalt\ldots Ma  mäletan päevi, mil sa alustasid kell kaheksa ja lõpetasid kell 12 öösel, eks.  Sul võis hästi palju huvisid olla, aga lihtsalt ei jõudnud nendeni. Tegelikult too aeg tärkas mu huvi andmebaaside vastu. Sest meil anti üks raamat (\enquote{lugege, tüdrukud, läbi!}), mis minu jaoks esimest korda kirjeldas  relatsiooniliste andmebaaside teooriat. Rootslaste juures ma olin umbes aasta, siis  nägin Hansapanga\index{Hansapank} kuulutust. 

\question{Hansapangal oli kuulutus?}

Ta ei otsinud üldse IT-inimesi, ostsis ma isegi ei mäleta, keda. Parasjagu lõpetasin oma kaheteisttunnist tööpäeva ja ütlesin Maarikale, et \enquote{okei, ma kirjutan}. Saatsin oma CV, see oli 1992. aasta november. Järgmine päev helistas mulle Tõnis Sildmäe\index[ppl]{Sildmäe, Tõnis} ja kutsus intervjuule. 

Mäletan, et kui ma seal vestlesin (Liivi\index[ppl]{Kompus, Liivi}\sidenote{Liivi Kompus, üks Hansapanga legendaarseid IT-inimesi.} oli ka), rääkisin väga uhkelt oma Rootsi kogemusest ja teadsin juba relatsioonilistest andmebaasidest ja jätsin ikka tohutult muljet.  Jüri Mõis\index[ppl]{Mõis, Jüri} läks vahepeal mööda, ütles \enquote{Tõnis, kui sina ei taha, ma võtan ise selle tüdruku!}.  Ja nii mind siis tööle võeti. 

\question{Kui suur Hansapank\index{Hansapank} toona oli?}
Ma arvan, et  oli kuskil umbes 40 inimest. IT-s mina olin 13. See oli siis Crebit\index{Crebit}, tegelikult Spin Development\index{Spin Development|see{Crebit}} veel tol ajal, mis oli pangast eraldi. 

\question{Kui organisatsioonis on kokku 40  inimest ja neist 13 on IT-inimesed, siis see on ju päris oluline protsent!} 

Ta oli tõesti väga väike, sellepärast et too hetk oli ju see, et inimesed tegid hästi laia laia teemade ringi alates klienditeenindusest kuni raamatupidamiseni olid ühed samad inimesed. Ja sealt kasvasid siis välja nagu Agve Aasmaa\index[ppl]{Aasmaa, Agve} näiteks, kes tuli tellerina tööle, Tea Trahov\index[ppl]{Trahov, Tea} samamoodi\sidenote{Mõlemad olid legendaarsed Hansapankurid.}. Kõik  kasvasid sealt alt. Aga vähe oli. Ma mäletan, et kui olid mingid tähistamised, me mahtusime mingisse väikesesse ruumi. 

\question{Kust see  suhteliselt ikkagi kõrge IT osakaal ikkagi tuli? Praegu ei ole ju veerand  Swedbanka IT?} 

See visioon (nüüd ma imetlen!), millega omal ajal Hansapanka\index{Hansapank} tehti! Taheti teha tõesti midagi, nagu praegu räägitakse \emph{start-up}'idest, et jube \emph{cool}. Tegelikult need mehed tegid täielikku \emph{start-up}'i. Nad tahtsid teha täiesti teistsugust panka, kus  paberkataloogide asemel oli arvuti. 

\question{Kust neil tekkis sihuke arusaam, et nii üldse on võimalik? Kes neile selle pähe pani või korjasid ise kuskilt üles?} 

Ma ei ole kunagi küsinud, aga ma arvan, et see tuli kuidagi nagu koostöös. Hästi palju oli  ilmselt Tõnis Sildmäe\index[ppl]{Sildmäe, Tõnis} panust, et ta müüs seda ideed, et nii saab teha. Nad olid ju sõpruskond tegelikult, eksole. No näiteks kust tuleb idee, et ma panen kõik kontorid onlainis juba sel ajal. Mõned aastad hiljem, kui ma käisime kohtumas Inglismaal ja Iirimaal nende suurte ja vanade pankadega, siis kõik vaatasid, et \enquote{Issand, lapsed, mis te räägite! Et teil on mingi Paradoxi lahendus, ja see töötab onlainis?}. Aga see oli nagu selline julgete mõtete maailm, eks ole, aga samas ei tehtud nagu lollusi. Kogu aeg õpiti. Keegi ei teadnud, keegi ei osanud. Siis mõeldi, et kuidas me siis nüüd sellest üle saame? Kuidas ma hakkame oskama? Saadeti keegi kuskil õpime midagi\dots Minu esimene ülesanne oligi see, et Tõnis\index[ppl]{Sildmäe, Tõnis} ütles, \enquote{Näed, mul on siin neli programmeerijat kirjutanud. Kes on teinud laenu, kes on teinud kontosid. Vaata ja ütle, et mis võiks olla teistmoodi.} Tõesti, vaatasin nagu peale, stiili järgi oli kohe näha, et see on Liivi Kompus, see on Kadri Trahov, see on Tõnis Argus, igaühel oli täiesti oma stiil. Andmebaas oli selline, nagu ta oli aga töötas. Kõik nagu töötas. Kirjutasin siis ettepanekud. Loomulikult ei olnud nad selle tehnoloogia peal teostatvad, aga sealt sai alguse mõte, et viime oma süsteemi Oracle peale, teeme uue pangasüsteemi ja viime asja järgmisele tasemele.

Aga mis oli minu arust kogu selle eduloo \emph{point} oli ääretult avatud suhtlus ääretult avatud suhtlus, kõik oli  ära tegemisele suunatud. 

\question{Mis seda asja takistas nurja minemast? Kui hakata niisama nullist kõrgtehnoloogilist panka tegema, see võib ju vussi minna?}

Tead, mul alati usk, et inimesed on \emph{key}. Siiamaani. Inimesed, kellega sa mingit asja teed asi võib minna kas väga hästi või võib minna ka totaalselt tuksi. Üks pool muidugi on inimeste oskused ja see pool, aga isegi rohkem määrab ära suhtumine ja ambitsioon. 

\question{Milline  suhtumine siis olema peaks?}

See, et ma tahan midagi ära teha. Aga samas ma tean, et ma ei tee seda üksi, vaid me teeme seda koos. Soov koos midagi ära teha. Samal ajal ka arusaam sellest, miks ma midagi teen. Hästi palju initsiatiive on selliseid, et mul on  hästi huvitav tehnoloogia. Aga kas see tehnoloogia lahendab mingeid probleeme või mitte, selle peale liiga palju ei mõelda. Just  koos ära tegemine ja mida kindlasti ei olnud, oli see, et \enquote{kes on kõvem}.

Inimestel, kes seal olid tol hetkel, oli hästi kõva ambitsioon. Aga see ambitsioon ei olnud kindlasti mitte isiklik karjäär.  Meeskonna ambitsioon ja meeskonna saavutus. Tänapäeval räägitakse hästipalju ja räägiti ka Swedpangas aastal 2000, kui rootslased tulid, et protsessid, kvaliteedijuhtimine ja peab olema terve tohutu hulk dokumente ja siis ma teen plaane ja  raporteerin ja kogu mu jõud lähebki  selle peale. Siis tegelikult ma võin öelda, et seda Hansapangas ei olnud. Me ei mõelnud niimoodi. Meil oli see, et kui pank tahtis välja tulla eraisiku pangakontodega, kutsus Jüri Mõis\index[ppl]{Mõis, Jüri} ühte ruumi kokku kõik, kellel võis olla sellega mingit pistmist või mingit arvamust. Rääkis, miks ta seda teha. Ja siis mõtlesime, et mis selleks tegema peab. Ja edasi igaüks hakkas tegema seda, mis tema osa oli. Tehti koos ja tehti hästi ruttu. 

\question{Kui ma peegeldan tagasi, siis Magicu moodi asjadega tegelemine annab ju päris hea immuunsuse tehnoloogia järgi jooksmise vastu. Et kui oled korra pidanud tagurpidi käivat programmi kirjutama, siis ei ole miski enam nagu väga uudne!}

Oluline on see, et sa kasutad õiget asja õiges kohas. Populistlikud jooksmised mingi asja järgi\ldots See on see, miks ma ei poolda näiteks seda initsiatiivi, mis riigis  kunagi oli, et kõik programmid tuleb iga 13 aasta järel ümber kirjutada. \emph{Sorry}, et võib-olla ma ei peaks neid 13 aasta tagant ümber kirjutama, kui ma kogu aeg teeks nendega midagi? Aitaks järgi ja muudaks? See oli see, mis me pangas tegime. Vaatasime täpselt seda,  kust meil tulevikus pigistama hakkab ja muutsime, vahetasime välja. See oli protsess. 

\question{Ometi pangas tehnoloogia lained ju pidid tulema, tulid uued tehnoloogiad ja nii edasi. Kuidas te otsustasite mida üles korjata?}

Ega me tegime valeotsuseid ka, ega keegi ei ole ju immuunne nende asjad suhtes. Kui tehnoloogia poolest rääkida, siis  esimene laine oli see, et meil oli Paradox\index{Paradox}, mis oli failipõhine süsteem ja millest me kindlasti nägime, et see hakkab meil takistuseks saama. Kas või näiteks see, et me ei suutnud olla 24h kättesaadavad, päeva vahetuse teema\sidenote{Päeva vahetus on pangas oluline (ja keeruline ning seetõttu arvutuslikus mõttes kaua aega võttev) toiming, mille käigus tehakse selle päeva seisuga raamatupidamiskanded, toimetatakse arveldused, esitatakse aruanded ja, lühidalt öeldes, üks pangapäev asendub teisega.} ja kõik see. Minul oli relatsiooniliste baaside  teoreetiline teadmine ja Tarmo Pajumets\index[ppl]{Pajumets, Tarmo} oli töötanud mingi pool aastat Soomes ja arendanud Oracle-põhiseid süsteeme. Oracle\index{Oracle} oli see hetk  Eestis ikkagi number üks, Elion, EMT, ta oli igal pool. Tekkis mingi teadmine Oracle kohta, kui me nüüd andmebaasidest räägime. Ja üks põhjus, miks, Oracle tol hetkel tugevalt Eesti turule tuli,  oli see, et meie tugi oli Soomes ja Soome Oracle oli väga tugev organisatsioon. Kui ma alustasin uue süsteemi arendamist,  mul oli tugi telefoni otsas, võisin helistada Soome ja küsida, et mingi bugi, mingi asi, et \enquote{kuule, miks see ei tööta?}. Mulle oli otse liin Soome. Võrdle sellega, mis on praegu!

Ja nii me konvertisime,  natuke nagu see Fortrani konvertimine, oma Paradoxi Oracle peale.  Oli täiesti olemas selline automaatse konverteerimise võimalus, et meil kasutajaliides jäi endiselt Paradoxi ja baas taga oli Oracle. Mis andis meile selle vabaduse, et me saime teha oma päevavahetuse protsessid kõik niimoodi, et see oli rohkem 24h, saime hakata kaarte sinna külge panema, saime  tulevikus ka näiteks Telehansa\index{Telehansa} sinna külge, kanalid tulid külge juba too aeg. Ja hakkasime seda Paradoxi rakendust ennast ümber kirjutama. 

\question{Kas Telehansa tuli enne, kui Forexi modemipank või oli ta hiljem?}

Minu meelest kuskil samal ajal, ma ei mäleta, millal täpselt.

\question{Sest Mast, kes selle Forexi asja kirjutas, rääkis, et tolle käivitamisüritusel  istunud Hansapanga tütarlapsed esireas ja teinud ohtralt märkmeid!}

Ta võis olla niimoodi, ta tuli kuskil enam-vähem sinna otsa, ega seal palju vahet ei olnud. 

\question{Aga miks te Telehansa\index{Telehansa} tegite?}

Kogu see mõtlemine, et sul on küll kontorid, aga firmade raamatupidajad ei tahtnud oma maksetega kontorisse tulla. See hakkas tegelikult sealt peale. Meil oli palju firmasid, Hansa tegelikult ju, kui vaadata panga  arengut, siis ta  kõigepealt võttis ju sellised eesrindlikumad firmad ja siis tulid eraisikud pangakontodega järele. 

Ikkagi see, et ühelt poolt elu mugavamaks tegemine ja kindlasti oli ta ju rahaliselt kasulik. Võtad kontori \emph{load}'i maha, hoiad kokku. Ja kindlasti kogu see innovatsiooni pool, kust see asi algas, et me oleme teistmoodi pank, teeme asju teistmoodi. 

\question{Kui palju Telehansa tuumsüsteemi muutust eeldas? Ta ju vajab hoopis teistsugust  interaktsiooni tuumaga?} 

Tegelikult ei olnud Telehansa tegemine väga keeruline, sellepärast, et see andmebaasi vahetus tegelikult lõi selle võimaluse. 

\question{Ja ta ajaliselt tekkis umbes samas kandis?}

Jah. Andmebaasi vahetus oli  kuskil 1994, kuskil sealkandis ta tuli. Telehansa oli väga kõva asi, tegelikult.

\question{Telehansa on siiamaani väga kõva asi!}

Ja kolme mehe poolt tehtud ja kirjutatud. Toomas Lassmann\index[ppl]{Lassmann, Toomas}, Madis Tapupere\index[ppl]{Tapupere, Madis} ja Riho-Rene Ellermaa\index[ppl]{Ellermaa, Riho-Rene}. Kolmekesi tegid. 

\question{Tolleks hetkeks oli IT-inimesi juba rohkem kui neliteist?} 

Jah. Toomas Rand ja mina  kirjutasime taga seda \emph{process}'imist, et kui maksed sisse tulid, siis mis nendega sai. Tiim kasvas väga kiiresti. 14 oli 1992 alguses ja, ma praegu võin natuke spekuleerida, aga kahekordistus umbes aasta või pooleteisega. 

\question{Kuidas te seda kasvu kontrolli all hoidsite? Kui sa nii kähku kasvad, on ju suur tõenäosus, et sa mõne lolli ka kogemata palgale võtad?}

Ma nii selgelt mäletan, et kui me olime kasvanud kuskil 50-ni, siis me tegime oma esimesed kompromissid. Enne oli see, et me ikka valisime inimesi väga. Esiteks, et nad oleksid professionaalsed, tipp. Hansal oli ka võimalik valida, niisugune Eesti majanduse lipulaev! Ja teiseks, et ta inimesena sobiks väga hästi tiimi. Aga siis me jah tegime esimesed\ldots

Ja siis hakkasid tekkima küsimused,  et kuidas seda asja hallata, hakkasid tekkima esimesed probleemid. Ja see \emph{learning by doing}, see kogemus, mis sa sellest said! Tänapäeval, ma arvan, et väga vähestel inimestel on olnud selline võimalus kasvada koos organisatsiooniga väikesest suureks. Ja väga kiiresti kasvada. 

Näiteks üks teema, mis tekkis, oli see, et kui üks inimene oli arendanud näiteks laenu süsteemi või väärtpaberite süsteemi, siis selleks, et uut funktsionaalsust teha, tal enam ei jätkunud aega, kuna ta tuli nii palju probleeme kogu aeg teiselt poolt peale, mida ta pidi lahendama. Kes vajas raportit, kellel oli võib-olla mingi mingi \emph{case},  mis ei mahtunud sisse või mingi  probleem ja seesama inimene tegeles mõlemaga. See hetk me  tekitasime halduse poole pealt rakendusete halduse osakonna, kus siis olid inimesed, kes oskasid teha lihtsama probleemi lahendust, oskasid genereerida raporteid, tundsid andmed, mis andmebaasis on, ühesõnaga olid arendandajal kõrval, et arendajal oleks rohkem aega. 

\question{See otsus oli ikkagi hästi praktiliste juurtega, kui ma nüüd tagasi peegeldan? Et mitte te ei olnud kuulnud, et kuskil peaks olema rakendusadministraatorid, vaid et oli vaja konkreetset asja teha, leiti inimesed, koolitati ja pandi seda asja tegema?}

Seal organisatsioonis sündis kõik too aeg praktilisest vajadusest. 

Mul on tohutu austus kadunud Tõnis Sildmäe\index[ppl]{Sildmäe, Tõnis} kui juhi vastu. Kuidas ta seda tiimi juhtis. Juhtkond moodustus inimestest, kes suutsid vedada mingeid teemasid või olid juhi potentsiaaliga aga spetsialistid. Ta usaldas sind täielikult. Ta ei tulnud sulle kunagi ütlema, mida sa tegema pead. Ainuke võib olla negatiivne asi oli see, et ta kaitses sind liiga palju. Kuigi keegi sulle kallale tuli, ta läks kohe võistlusse su eest ja teda pidi tagasi hoidma. Aga see lõigi  kultuuri, et kui oli mingi teema, tulime istusime kokku ja arutasime, kuidas on seda mõistlik lahendada. 

\question{Kui ma su juttu kuulan, siis see on ikkagi enamasti jutt nagu inimestest ja juhtimisest ja väga vähe jutt sellest, et Oracle indekseid peaks tegema niiviisi?} 

Ma arvan, et indeksite tegemine, on lihtsalt tehnika. Loomulikult peavad olema mingid oskused, sa pead asju teadma, eks ole, aga see kõik on õpitav. See, kui hästi ma neid indeksid teen, ei või ka see, et kui ilusat koodi ma teen (ilus kood peab olema!), ei ole see, mis toob edu. 

\question{Aga milline on ilus kood?}

Ma ütleks seda, et ilus kood on (ja see on nüüd hästi nagu populistlikult öeldud) kood, millest saab aru. 

Kui ma isegi ei valda täielikult seda programmeerimiskeelt, või seda tehnoloogiat, milles see on kirjutatud, ma vaatan koodile peale ja ma saan aru. No loomulikult, kui mul ei ole üldse mingi kogemust sellel alal, siis ma võib-olla ei saa aru. Aga kui ma oskan C-d  kirjutada, ma vaatan Java koodile peale ja ma suudan seda lugeda. 

\question{Millist me  siis järeldame, et ilus kood sõltub sellest, keda sa arvad seda koodi hiljem lugevat. Et kas esimese kursuse tudeng või 20 aastat progenud inimene?} 

Ma arvan, et ka esimese kursuse tudeng võiks aru saada!

Mul on endal just andmebaaside poole pealt hästi palju kogemust, PL/SQL ja see pool või PostgreSQL baasi protseduurid. Omal ajal ma vaatasin nelja inimese koodile peale siinsamas majas\sidenote{Meie jutuajamine toimus toonases Icefire kontoris aadressil Kauba 2a, Tallinn.}, väga head, väga tugevad tegijad sellel alal. Ja ma võin öelda, et kaks neist kirjutas väga ilusat koodi, kaks mitte. Kood töötas perfektselt ja kõik neli on tehniliselt väga head. 

\question{Aga mõnel on ilus kood ja mõnel ei ole. Kunst ju?}

Jah, see ongi kunst. See hakkab peale sellest, et kuidas ma mõtlen, kuidas ma  oskan maailma abstraktselt kujutada. 

\question{Mis läheb kokku sellega, mida Ahti rääkis sellest, kuidas tema kõigepealt õpiski programmeerima just nimelt paberi peal just nimelt mõeldes sellest programmist. Tema rõhutas ka võimekust oma peas asja ette kujutada} 

Jah. Teine pool on see, et kujutuma nagu reaalset maailma. Vahel on see teine pool, et kui ma abstraheerin lahenduse liiga ära,m tulevad sellised nagu maailma mudelid. Ja need üldiselt kunagi ei toeta\ldots. 

\question{Oleme näinud\sidenote{Ja, paraku, ka teinud.}. Aga kuidas seda tasakaalu siis hoida? Et oleks piisavalt üldine, et ta ei pane arendust kinni aga ta ei ürita ka maailma  mudeldada?} 

Ma ei oska sulle öelda, see on ikkagi nende inimeste\ldots Ma arvan, et see on mõtteviisis kinni ja tuleb kogemusega loomulikult, aga igaühele ta ei tule. Võib-olla see analüütiline mõtteviis on ikkagi hästi\ldots 

\question{Kui ma sind kuulen ja asju kokku panen, siis kõlab nii, et kui sul on hästi kokku pandud tiim, siis see tiim jõuab selle tasakaaluni nagu loomulikult oma kogemuste ja oskuste ja parasjagu käes oleva ülesande  pealt} 

Just. Muidugi tiimi töö. Minu arust ei saa nagu üle väärtustada seda, et inimesed koos mõtlevad. See väärtus, mis koos mõeldes välja tuleb on tükk maad suurem. Meil on väga hea näide, eks ole, Jan\sidenote{Vilve peab silmas Jan Laksperet\index[ppl]{Lakspere, Jan}, legendaarset Hansapankurit, kellega ta on intervjuu hetkeks koos töötanud pealt kahe aastakümne.} versus mina. Jan on perfektsete lahenduste mees. Ta lahendused üldiselt katavad ära kõik asjad, kõik ääre-\emph{case}'d, mis lõpptulemusena võib tekitada situatsiooni, lahedus läheb liiga keeruliseks. Ja mina suudan jällegi tulla selle poole pealt, et kus on nagu mõistlik, me koos töötame nagu jube hästi. 

\question{Tulles tagasi Hansapanga aja juurde. Kui Tõnis\index[ppl]{Sildmäe, Tõnis} oma juhtkonda kokku pani, oli see ka ju sinu jaoks valiku koht. Kas hakata inimesi juhtima või jääda koodi kirjutama. Tihti ju öeldakse, et kui heast programmeerijast juht teha, saad omale kehva juhi ja saad heast programmeerijast lahti. Sul seda hirmu ei olnud?}

See oli see protsess, see ei juhtunud ühe päevaga. Kui ma mõtlen, siis ma kirjutasin ju Hansas peaaegu lõpuni ka koodi. See juhtus nagu protsessina ja balansseerituna. 

\question{Kuidas sa hoidsid seda tasakaalu? Jube lihtne on, olles ka natuke inimesi juhtinud, sinna sisse ära uppuda. Ja uppuda niimoodi, et sa ei kirjuta ühel hetkel enam üldse koodi ja minetad selle oskuse?} 

Praegu ma näiteks ei kirjuta.

\question{Aga tahaksid?}

Nojah, vahel on ikka nagu kurb, et ei saa. Aga ma annan endale aru. See on olnud mingid viimased kolm aastat. Lihtsalt juhtus niimoodi, et keegi pidi selle ülesande ka võtma. Ma ei ütle üdlse, et ma selles nagu õnnetu oleksin, aga eks vahel ikka kriibib natukene.

\question{Ikkagi, miks sa tol ajal otsustasid, et sa tahad juhtimise rolli ka juurde võtta?} 

Võib olla oli mul lihtsalt iga asja kohta öelda? Ja kui sul on iga asja kohta öelda, siis sind karistatakse selle eest. 

\question{Mäletades seda, kuidas Hansapank oli seesmiselt üles ehitatud, ja seda keskset Oracle baasi, kus kõik maailma asjad sees olid, siis ühel hetkel see süsteem läks ikkagi ka tehnoloogiliselt laiaks. Et kuidas  seda kontrolli all hoiti?} 

Alguses oli kõik väga lihtne. Oli oraakli baas. Tol ajal, ma arvan,  oli see väga õige otsus, et me kirjutasime koodi baasi. Aga see kood oli hästi struktureeritud, sa ei tohtinud midai segamini ajada, ja ta oli tegelikult hästi ilusti ja loogiliselt struktureeritud. 

Siis aga tulid igasugused tehnoloogilise \emph{switchid}. Javat veel  ei olnud nii palju, osaliselt kirjutati C-s. Kui tuli esimene internetipank, eks me siis otsisime  seda, kuidas seda teha. Tehnoloogia ei olnud veel päris sealmaal. Ja siis me ostsime  sisse ka selle BroadVisioni platvormi\sidenote{Tegu oli varajase internetitehnoloogiaga, mis lubas igale kasutajale täielikult personaliseeritud kogemust. Paraku selgus, et kõigi nende kogemuste pakkumise vältimatuks eelduseks on nende välja mõtlemine. Küll aga võimaldas BroadVision üsna mõistlikult kombineerida HTMLi ja C-s\index{C} kirjutatud komponente (hiljem ka serveripoolset JavaScripti\index{JavaScript}). Ja sellest internetipanga, tellerirakenduse jms. ehitamiseks juba piisas.}. Need on needsamad otsused, et kui sa oled  kuskil liiga vara, sa teed  otsuseid, mis ilmselt ei ole  jätkusuutlikud, sest uus teletehnoloogia tuleb peale. 

\question{Aga kui ma mõtlen selle peale, kuidas Sergei Anikin\index[ppl]{Anikin, Sergei} kirjutas Light Tellerit\sidenote{Lähemalt loe Sergei loost lk. \pageref{sisu:teller}.}, siis see ongi see, kuidas praegu tehakse. Tehnoloogia võis ju jätkusuutmatu olla aga lahendus oli vägagi jätkusuutlik!} 

Tegelikult meil  juba too hetk andmebaas pakkus teenuseid, loogika ei olnud segamini kliendis ja baasis. 

\question{Kes selle otsuse tegi, et niimoodi teha?} 

Meie tegime. Asi algas  sellest, et mina ei Ruta Joost\index[ppl]{Joost, Ruta} olime nagu esimesed, kes panid need mustrid tegelikult paika. See tundus kuidagi nagu ainuke võimalik viis teha. 

\question{See on päris hea viis arhitektuuri teha, et  võtad selle, mis tundub ainukesena võimalik!} 

Teatud asju ei saa nagu põhjendada, kuidas need sinu peas nagu sünnivad, eks ju. Et ilmselt see on analüütiline mõtlemine, et sa vaatad mida tähendab see, kui ma teen nii või kui ma teen naa. Mul oli kohe nagu see, et kui ma kirjutan mingi loogika klienti, siis ma ei saa seda ju korduvalt kasutada. Järelikult ma ei tee seda. Kirjutad sinna nii vähe, kui võimalik. Ja oligi. Sergei\index[ppl]{Anikin, Sergei} sai kiiresti teha Light Telleri, sest tal olid kõik teenused  olemas. 

\question{Too hetk Hansapank läks ka horisontaalselt suureks, marketsid, kindlustused ja niisugused asjad, kuidas te seda loomaaeda kontrolli all hoidsite, et seal keegi mingisuguseid lollusi ei teeks?} 

Oligi hästi keeruline. Ega me tegelikult kõike ei kontrollinud lõpuni. Marketsil\index{Hansapank!Markets} oligi  väga suur eripära, neil oligi oma IT, seal oli hästi palju asju Excelis, kogu see analüütika, mis nad tegid sealt pealt omade vahenditega. Ja need sisse ostetud lahendused: keegi ei hakanud tegema \emph{trading} lahendust ise, Condor osteti sisse. Ja eks seal samamoodi oli ka valesid otsuseid nagu see marketsi platvorm, mis üks hetk osteti ja mis osutus liiga tooreks ja liiga keeruliseks. Marketsit me tõesti keskselt palju ei hallanud. Nii palju, kui ta haakus meie poolt pakutavate  pakutavate süsteemidega. 

\question{Keegi pidi ju tegema selle otsuse, et \enquote{las nad toimetavad omaette}?}. 

Just see hetk, kui organisatsioon läks  laiemaks, tekkisid meil IT-s sellised valdkonnaga tegelevad inimesed, kes meie poole pealt olid sellel konkreetsel valdkonnal vastas. Ja paljuski oli tegu valdkonnajuhi ja Marketsi oma IT vahelise kompromissi, kokkuleppe ja ühise ostusega. 

\question{Põhimõtteliselt tõmmati neile organisatoorne \enquote{kast} ümber ja lasti neil seal sees vabalt toimetada?}

Jah, aga väljaspoole kasti nad ei saanud, välismaailmaga suhtlemiseks olid väga selged liidesed. Hansa Capital\index{Hansapank!Hansa Capital} oli teine näide. Kasvas  väga kiiresti, oli väga isepäine, väga efektiivne, äriliselt tegi super head tulemust. Kuni üks hetk tuldi meie juurde ja öeldi, et \enquote{Kuulge meil läks Excel katki, tehke midagi!}. Ja siis me vaatasime sellele loomaaiale peale, ta oli peaaegu sama suur, kui pank ju oma äridega! Panimegi projekti tiimi kokku ja hakkasime tegema. 

\question{See kõik ju räägib ka sellest, et üks asi on vedada inimesi, kes on tõepoolest \emph{hand picked}. Aga teine asi on olla, nagu sa juba olid, organisatsioonis kõrge taseme juht. Mis tähendas seda, et sa pidid aru saama, kuidas inimene töötab, nendega suhtlema, panema neid kuidagi moodi tegema asju, mida on vaja teha. Kuidas sulle see oskus tuli?}

No õpid! 

Loomulikult oli ka hästi palju koolitusi, nad tulevad kindlasti kasuks, panevad teatud asjade peale mõtlema. Aga eks sa ikka tehes õpid, tegelikult. 

See juhtimise teema on hästi keeruline, sinu isikuomadused määravad hästi palju, kuidas sa toime tuled. Aga kogemus on kindlasti teine asi. Ma arvan, et ma olen praeguseks palju parem, kui ma olin siis. Aga poleks ma siis seda protsessi läbi teinud,  ma ei oleks seal, kus ma olen. Kõige keerulisem oli see, kuidas saab hakkama inimestega, kes kõik sinult midagi tahavad. See  on kõige keerulisem! Ja sa tead, et sa ei saa kõigile \enquote{jah}, öelda. Kuidas sa teed, seda niimoodi, et saavad tehtud õiged valikud ja mitte ei saa tähelepanu see, kes kõige kõvemini karjub. 

\question{Aga kuidas saavad tehtud õiged valikud?}

Tekkis ka see, et vahel keegi ei olnudki sinuga rahul. Sa pidid sellega nagu hakkama saama, et kõik sind ei armastanud, eks ju. Aga no kindlasti räägid ja räägid inimestega, ega seal muu ei aita! No paned nad kokku\ldots

\question{Kuskil väga sügaval peab olema mingisugune huvi inimese vastu lisaks huvile arvuti vastu?} 

Ja, no ega muidu ei saa! Ma ütlen, et see huvi inimese vastu peab olema võib-olla isegi natuke suurem, kui huvi arvuti vastu! 

\question{Ja ometi sina läksid õppima rakendusmatemaatikat ja mitte psühholoogiat, eks ole? Kus sul see huvi inimese vastu siis tuli?}

Ma ei tea, mul see huvi inimese vastu on vist kogu aeg olnud, kui ma niimoodi nagu mõtlen. Seesama asi, mis ma rääkisin, et valisin tegelikult kirjanduse ja matemaatika vahel. See huvi oli, jah, kogu aeg olemas. 

\question{Kui palju te suhtlesite tol ajal selle panga-välised kogukonnaga? Kuskil seal pulbitses mingisugune BBS-ide kamp ja toimetas mingisuguseid oma toimetamisi, toimis mingi võrgustik. Kui palju te selles osalesite?}

Ma arvan, et meil oli inimesi, kes  seal suhtles, aga need olid kindlasti sellised inimesed nagu Toomas Lasmann\index[ppl]{Lassmann, Toomas}, kes oli nagu hästi tehnilised. Meie nagu mitte niivõrd. Pigem suhtelsime natuke kõrgemal tasemel: kes kuhu liigub, kes milliseid tehnoloogilisi valikuid teeb.

\question{Üks asi, mida ma tollest ajast igatsen, on see, kuidas sündis iPizza\sidenote{Hiljem tuntud kui Pangalink. Minu mälestuses sai see kohapeal välja mõeldud, teised ütlevad, et tegu oli Soome lahenduse üle võtmisega. Igatahes võimaldas see (lisaks algselt ideeks olnud maksete lahendusele eesmärgiga internetis pitsat tellida, sealt ka nimi) anda panka sisse loginud inimese identiteeti edasi teistele osapooltele. ID-kaart ei olnud veel levinud, keegi Maksuameti paroolikaarti endale ei võtnud, aga Maksuametil oli vaja saada inimesed internetis tulu deklareerima. Nii sündiski koostöö, sest pangal oli vaja anda inimestele hea põhjus nende internetipanka kasutada.}. Kogu protsess sellest hetkest, kui astuti uksest sisse, et nüüd hakkame tegema kuni selle hetkeni, kui maksuametisse sai sisse logida, võttis aega suurusjärgus kolm nädalat. Praegu isegi lepingu läbirääkimised võtaksid tõenäoliselt kauem.} 

Vaata, me oleme jõudnud sinnasamasse, kus on kogu vana maailm. Tegelikult on see nagu kurb, aga ma ütleks, et  kõik algab  inimestest. Miks on see lepingu läbirääkimine nii pikk? Me oleme ise teinud endale kõik need protseduurid, poliitikad. Me ise oleme teinud, mitte keegi teine. \emph{Sorry}! Osaleme sellises organisatsioonis, nagu Nordic Finance Innovation Forum. Selle eesmärk on täna panna põhjamaades pankades, kus miski ei liigu (täpselt sama asi, neli kuud räägitakse lepingut läbi), mingilgi viisil liikuma innovatsioon. Panna nad omavahel koostööd tegema. Osaleme, sest see on huvitav. Nad korraldavad selliseid kuskil päevaseid seminare mingis Põhjamaade pealinnas, kus siis erinevad inimesed räägivad erinevatest asjadest, mis on tehtud. Rääkis väike Soome firma, mingi 15 inimest, kes tegi AliPay integratsiooni Soome maksesüsteemiga. Hiinlasena sa saad praegu minna Helsingis igasse poodi ja maksta oma AliPay-ga. Kujutad sa ette! See projekt oli niimoodi, et inimesed tulid ja ütlesid \enquote{Nelja kuu pärast, novembri lõpus, lendab siia Rovaniemisse ma ei tea mitu suurt lennukitäit, palju, palju, palju, palju hiinlasi. Ja neil kõigil on vaja sellega maksta.} Neli kuud ideest \emph{live}'ni. Nad tegid selle ära. See kutt rääkis, et \enquote{Üldiselt on meil Soomes nüüd niimoodi, et see ma saaksid mingi Soome panga juurde mingi ideega rääkima, et saada  kohtumist, selleks kulub neli kuud}. Et ma saaksin esimese kohtumise. Aga see projekt tehti nelja kuuga ära!

\question{Ometigi tol ajal Hansa ei olnud enam tilluke organisatsioon?}

Aga ta toimis ikkagi! 

\question{Aga kuidas sai niimoodi, et läbirääkimised ei võtnud neli kuud?}

Selle asja nimi on kultuur! Kultuuri loovad inimesed. Kultuur ei sünni mitte millestki muust. Ja kui mul on nüüd organisatsioon, ma ei taha siin olla kriitiline, kelle juhil  on ainult  üks ambitsioon, omaenda isiklik ambitsioon olla suur juht. Ambitsioon rääkida ümber kõike, mida ta on lugenud raamatutest hoolimata sellest, mis tegelikult tehtud saab, siis sünnibki tema ümber samasugune kultuur. Ja Eesti häda täna on väga paljuski see. Ja mitte ainult riigis, ka erasektoris. 

\question{Ja tol ajal Hansas oli juhtkond, kust tuli teistsugune kultuur!}

Ja kui sa vaatad, mis seal toimus, siis ju kõik need inimesed, kes selle kultuuri olid ehitanud, lahkusid. Mingi põhjus pidi olema, ei makstud ju kehvasti palka.

See on väga kurb, aga seal ei olegi\ldots 

Ma siin räägin ühele pangale. Olen rääkinud umbes aasta. Et \enquote{Kallikesed, kui te tahate, et asjad hakkaksid kiikuma, te peate seda vana kultuuri kandvad inimesed lihtsalt ära saatma. Te ei saa enne üle ega ümber, kuid te ei julge teha seda otsust.} Inimesed ei julge tihtipeale otsustada, need on rasked otsused. 

\question{Lõpuks ma alati küsin, et kõik see teekond on sind kuhugi toonud. Millega sa praegu tegeled?} 

Noh, praegu me oleme viimased 16 aastat ehitanud Icefire't. Seitsmeteistkümnes aasta käib. Me kogu aeg muutume, areneme. Meil on samamoodi, eks ole, et kuidas maailm muutub, kes me võiksime olla, kuidas sinna jõuda. Aga  sinna jõuda, ja siit tuleb jällegi seesama kultuuri küsimus, niimoodi, et  me hoiame oma kultuuri. Seda, mida meie inimesed kannavad. Ja see on võib-olla ka see, miks me ei ole näiteks läinud seda teed, et me ostame kokku mingeid  ettevõtteid. Et lihtsalt kasvataks väärtust, aja suureks, lõpuks saada väga rikkaks. Oleme pigem hoidnud organisatsiooni sellise hoovatavana. Ja täna me lähme platvormi ärisse, mis tegelikult muudab täiesti paradigmat, kus me tegutseme. 

\question{Ja sina oled selle asja juht? Ja koodi ei kirjuta?} 

Praegu juba kolm aastat ei kirjuta. Mul on fantastiline tiim. See tulemus, mis me viimase kolme aastaga oleme teinud pärast seda, kui me vahepeal augukeses käisime! See, kuidas me oleme suutnud ennast kasvatada, samas säilitades efektiivsust, näitab, et mee midagi teeme hästi õigesti. Mis on natuke kummaline on see, mida ma olen märganud mingil viimasel aastal, see külvab nagu kadedust ümberringi. Et mingid inimesed, kellega sa  kunagi oled teinud koos asju, tekib nagu mingi selline\ldots Miks me tunneme kadedust? Mina tunnen küll rõõmu, kui teisel hästi läheb! Aga eks me sellega peame  elama. 