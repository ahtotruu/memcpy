\index[ppl]{Priisalu, Jaan}

\ldots ütles eestlaste kohta väga hästi. Et see, et eestlased otsused saunas teevad, eks ole, see on \emph{no-brainer}. Aga kuidas seda tehakse. On see lugu, et  inimesed käivad saunas, on paljad, räägivad midagi. Ja  kui nagu ära lähevad, kõik teavad, mis otsus on. Seda ei hääldatud mitte ühtegi korda välja, ja ei ole aru saada, kes on liider, kes selle kuradi \emph{move}-ga välja tuli. Ja milles asi on, on see, et sul on pikka aega olnud mingid võõrad sellid peal, kelle eesmärk on mingi muu kui kohaliku rahva eesmärk. Ja sa tead, et võimu peale loota ei saa. Et kui sa teed otsuseid sellise \emph{mode}-ga, et sa oma liidreid välja ei näita, on see tegelikult liidrite kaitsmise süsteem. Mis muuhulgas tähendab, et me oleme projektirahvas. Kui sa  Vabadussõda vaatad, siis see oli ka selgelt projekt.
                 
\ldots Mulle on seda küsimust mitu korda esitatud, ameeriklased tulevad ja küsivad, et kui me nagu vaatame maailma, siis need \emph{challenge}'d, mis ta välja käite, on nagu pooltel maailma riikidel. Aga miks siin välja tuleb?
                 
                 
\question{Kuidas sa sattusid arvutite juurde?}

Oi.

Arvutite juurde  sattusin kas neljandas või viiendas klassis. Kermo Jaaksoo\index[ppl]{Jaaksoo, Kermo}  oli mul  klassivend ja me olime nagu mingi pioneerisalk, mind pandi seda salka juhtima ja värki ja no siis me tegime ka mingeid asju. Pidi päevikut kirjutama, näiteks. Kermo pakkus välja, eks ole, et kuule, lähme sellega hambaga ta isa töö juurde, Ülo\sidenote{Jaan peab silmas Kermo isa, akadeemik Ülo Jaaksood\index[ppl]{Jaaksoo, Ülo}} töötas sellel ajal Estonia puiesteel ja tal oli seal ES1010\index{Arvutid!ES EVM!ES-1010}\sidenote{1010 oli ES EVM-i esimese alaseeria \begin{russian}ЕС ЭВМ-1\end{russian} esimene mudel.}. Ega me seal temaga midagi muud teha ei osanud, kui  seda Kuule maandumise mängu mängida, eks ole. 

Ma käisin 1. Keskkoolis\index{Koolid!Tallinna 1. Keskkool}.  Kuidas ma sinna sattusin, see oli  nõnda, et vanemad väidavad, kui minu käest esimest korda küsiti, et kelleks ma saada tahan, siis tavaliselt öeldakse, et  tuletõrjuja, politseinik, autojuht või midagi. Mina ütlesin, inseneriks. No vot. Seepeale vanemad otsustasid, et poiss tuleks panna matemaatikat ja füüsikat õppima. Aga isa on natuke samasugune nagu mina ja leidis, et 1. Keskkool on õige koht, see oli veel elukoha järgne kool ka, me elasime vangla hoovis,  Suur-Patarei 29. Läksime sinna katsetele, tegime katsed ära ja siis direktor räägib isaga, et aga miks te teda siia tahate panna. Ta rääkis ära, et näed, inseneril on matemaatikat ja füüsikat vaja teada. Direktor mõtleb natuke ja ütleb, et teate, et see kõik on tore, mis ta siin räägite ja tõepoolest, poiss tegi katsed edukalt. Aga meil on see häda, et matemaatika-füüsika klass hakkab üheksandast klassist, mis te seni teete? Siis pandi mind prantsuse keelt, õppima.

\question{Mis on ka ilmselt väga tarviline olnud?}                 

Prantsuse keelega on see lugu, et paarikümne aasta pärast on prantsuse keel kõige kõneldum keel maailmas. Kui sa vaatad, palju prantsuse keel on Aafrikas levinud, siis tal on sama funktsioon, mis Indias inglise keelel, eks. Ja kui sa vaatad, missugune  rahvastikuplahvatus neil on ja palju neil maad käes on, siis neil seda India inimeste tiheduse probleeme ei ole, eks ole, tegelikult  Aafrikal on  paisumisruumi palju.
                 
\question{Seal pioneerirühmas kohtusite esimest korda essukesega, maandusite Kuule ja\ldots?}

Vaatasime, kuidas lindid ringi käivad ja oli põnev. Sellel ajal olid juba mingid vahetatavad kõvakettad. Nad näitasid meile trummel-salvestit ka, aga see ei olnud käigus, oli lahti ühendatud. Ma ei tea, millal see siis enne küljes oli. 

\question{Mis asutus see oli seal Estonia puiesteel?}

Mingi Teaduste Akadeemia värk, ma ei tea, ei mäleta enam. Ilmselt see asi, mis praegu Küber\index{Küber} on või midagi sellist. Ülo oli kunagi ju Küberi direktor.

\question{Tollest ajast jäidki käima sinna oma rühmaga?}

Ei, mitte nii hullusti. Järgmine kord oli siis kui meil olid arvutiõppe tunnid ka ja õpetaja oli Loonde\index[ppl]{Loonde, Jaak}, temast sa kindlasti oled kuulnud. Ta veidi viis meid Pedasse\index{Tallinna Pedagoogikaülikool}, seal teine arvuti mu elus oli Nairi-2\index{Arvutid!Nairi!Nairi-2}. Nairi on transside peal arvuti, et perfolint on viierealine ja mingi sihuke värk. Kui mata-füssi klassi läksime, siis Jako Bergson\index[ppl]{Bergson, Jako} tõi Kirovi Kalurikolhoosist\index{Kirovi Kalurikolhoos} MIR-2\index{Arvutid!MIR-2} ära. Mir-2 on tegelikult maailma esimene personaalarvuti, see tähendab esimene arvuti, mis on tehtud inimese aitamiseks. Noh, tal protsessor kaalus pool tonni, aga kogu ideoloogia oli selles, et inimene, kes seal  taga istub saaks oma rehkendused tehtud ja muuhulgas integreerimine ja diferentseerimine olid rauas.

\question{Sest inimesel ju oli vaja integreerida ja diferentseerida, mille jaoks tal muidu üldse arvuti!}
                 
Ukrainas tehtud värk, eksole, et eks nad seal arvutasid neid gaasiturbiine ja rakette ja no mida vaja oli. Et millega sul nagu programm peale hakkas (mingi Algoli sarnane keel oli) oli see, et esimene käsk oli RAZR, mis tähendas siis \begin{russian}разрядность\end{russian}, ehk kui pikad täna meil arvud on.

\question{Kui pikaks neid arve keerata sai?}

Me keerasime kas 300 või 400 peale, midagi niukest. Kümnendkohtades.

Me panime ta piid arvutama, eksole, ritta ajama, ja see lõppes sellega, et kuigi oli talveaeg ja me tegime aknad lahti, ta saadan ikka kuumenes üle. Pooleteist tunni pärast pidi selle värgi nagu katki jätma.
                 
\question{Kust teil selline mõte, et võiks piid arvutada?}

Tundus lahe lihtsalt.

\question{Ja kust te matemaatika saite?}
                 
Mul oli mingi venekeelne matemaatika õpik või niisugune matemaatikaga entsüklopeedia või teatmik, hästi paks. Seal olid igasugused read, pii rida oli üks nendest.

\question{See siis tähendab, et tolleks hetkeks oli matemaatika juba pihta hakanud?}

No eks matemaatika hakkas peale ja selleskoolis oli nii, et kui sa käisid matemaatika-füüsika eriklassis, siis esimene asi, mida õpetaja Uudelepp\index[ppl]{Uudelepp, Helgi}\sidenote{Jaan peab silmas Gustav Adolfi Gümnaasiumi legendaarset matemaatikaõpetajat Helgi Uudeleppa.} tegi oli see, et ta jagas klassi pooleks. Pool klassi hakkas siis õppima nagu selle tavalise keskkooliprogrammi järgi ja ülejäänud kambale olümpiaadi ülesanded. Kamp oli väga kõva, probleem oli koolist üldse välja jõuda. Et rajoonist läksid sa niikuinii puhtalt edasi, et kui sa rajooni jõudsid, olid vabariigis väljas\sidenote{Toonased olümpiaadid olid organiseeritud kooli-, rajooni- ja vabariiklikeks. Vabariiklikult olümpiaadilt oli võimalik pääseda ka üleliidulisele olümpiaadile.}. Aga koolist väljasaamine oli probleem. Mati Pentus näiteks\index[ppl]{Pentus, Mati}\sidenote{Mati Pentus on Eesti matemaatik, alates 2003. aastast Moskva Riikliku Ülikooli professor.}. 
               
\question{Koolis oli ka teil arvutitund, eks ja teil oli sel see MIR-2?}

See oli seal spordihoones küll aga koolis, jah. 

\question{Jah, Jaagul oli neid kohti mitu, kus ta toimetas, ma selle pärast küsin}

Selge see, eks ole, et 1. Keskkool seisis direktori Viikholmi\sidenote{Helmi Viikholm\index[ppl]{Viikholm, Helmi} oli kooli direktor 1962-1982.} peal ja kui Viikholm on pensionile läks,  juhtus nagu ikka organisatsioonidega juhtub, et te hakkate rootsi keelt õpetama või midagi.

\question{Selleks ajaks sina olid sealt koolist läinud juba?}

Ma lõppu nägin, kui Viikholm ära läks. Mingisuguse energiaga käib see organisatsioon veel natuke aega edasi, tavaliselt lagunema minek võtab ikka mingisugune kaks-kolm aastat aega.

\question{Keskkooli ajal pusisite Jaaguga MIR-i peal või oli juba muid võimalusi ka?}

Mina oma esimese palga progemise eest sain 1984,  mis tähendab seda, et see oli üks suvi enne lõpetamist. Paldiski maantee 1 oli niisugune asi, nagu Termo- ja Elektrofüüsika Instituut\sidenote{Asutuse täpne nimi oli Eesti NSV Teaduste Akadeemia Termofüüsika ja Elektrofüüsika Instituut, lühendina TEFI.\index{Teaduste Akadeemia!Termofüüsika ja Elektrofüüsika Instituut}}. See oli see kontor, kelle käes oli muu hulgas Arnold Veimeri nimeline laev. Et seal oli see Läänemere kamp. Mina olin siis  akadeemik Krummi juures\sidenote{Akadeemik Lembit Krumm\index[ppl]{Krumm, Lembit} (1928-2016).}, kes arvutas elektrivõrkude mingeid staatilisi režiime. Neil olid omal  ka arvutid käes, see arvuti, millel ma esimese töö tegin, oli Iskra-226\index{Arvutid!Iskra-226} mis on oma sisult Wang 2200 koopia  kus on 8080 video protsessoriks pandud muu hulgas. Siis üks vend tegeles sellega, et pani CP/M-i sinna videoprotsessori peal käima, sihuke värk. 

\question{Kust nad su leidsid?}

Ma ei mäleta, kust see  peale hakkas ja kuidas juhtus. Ilmselt kuidagi tutvuste kaudu. Või läksin sinna lihtsalt\ldots?  Ma ei mäleta.

\question{Aga arvutasid seal elektrivõrke?}

Esimene asi, mis ma seal tegin oli, et ma pidin  tegema rehkenduse mingisuguse ministeeriumi aruandluse jaoks. Ma tegin seda Basicus\index{Keeled!BASIC}, põhimõtteliselt tabelarvutus. Tegin  programmi valmis ja  nägin esimest korda niisugust päris \emph{user}-i probleemi ka. Tegime piduliku üleandmise, tulime nagu kokku, komisjon oli koos ja sellele naisterahvale, kes pidi seda mu programmi kasutama hakkama, öeldi, et \enquote{istu nüüd arvuti taha ja proovi siin midagi nagu toksida}. See ütles, et tema ei istu. Keegi ei saa midagi aru, et mis nüüd juhtus, et kas programmi meeldi või mis. \enquote{Ei, ma kardan elektrit!}

Ma isegi ei  mäleta, kuidas see tsirkus lõppes. Aga järgmine töö, mis mulle anti, oli järgmine. Neil oli mingi programm, millega nad oma suuri jakobiaane arvutasid ja  see käis essukese\index{Arvutid!ES EVM} peal, 1055 äkki?. Neid oli Küberis kaks tükki, üks oli 360 koopia, teine 370 oma\sidenote{ES EVM-i esimese alaseeria oli IBM System/360 koopia, teine ja kolmas System/370 oma. Mudel 1055 kuulus teise ja 1066 kolmandasse seeriasse.}. Terminal käis neile mitte VT100, nagu mujal maailmas, vaid IBM-i VT52. Mis tegelikult näeb  üsna hüperteksti moodi välja. Sa kirjeldad ära sisendi  ja väljundi väljad ja terve ekraan tuleb korraga, põhimõttelist töötab nagu veebi-\emph{page}. Sinna peale ma tegin mingisuguse programmi, mis võimaldas sisendandmeid kuidagi mõistlikult  sisestada ja tulemusi vaadata. Kuna essuke oli \emph{patch}-arvuti, siis pidi sinna vahele tegema mingisuguse programmi, kes selle \emph{patch}-i tulemused sisse söötis või tulemused välja võttis ja siis kuidagi sellele selle terminalile sisse söötis, selle vahejupi tegi vist Tarmo Mere\index[ppl]{Mere, Tarmo}. See kõik oli üsna aeglane, ma ei mäleta, kui palju see ringi tõstmine aega võitis, see käis kuidagi läbi ketta.

Teine Küberi essuke oli 1066. Selle peal nad andsid mulle mingisuguse Assembleri makro, et \enquote{pane asi käima}. Aga see protsessor oli juba 32 bitine. Ma Inteli assemblerit olin juba vaadanaud aga no üldse ei olnud sarnane. Kõiki registreid sai kõikides funktsioonides kasutada ja. Kõige hullem, millest ma ei saanud aru, oli see, et kõiki  aadresse võeti baasregistri suhtes puhas registri suhtes. Mida kõik eeldasid, et sa lihtsalt tead.  Aga kuidas sa teed kindlaks, et baasregister on see, ja kuskohast ta hakkab. Selle käsu, millega baasregister valida, selle ma leidsin üles, aga midagi on ikka puudu. Tuli välja, et sellest, kust see baasregister  aadresse lugema hakkas, seal seal oli lihtsalt kõikide käsuridade ette vaja panna üks tärn.
                 
\question{Programmeerimisoskus pidi sul ju olema? Kas sa said selle Jaagu käest või pusisid ise või kust see sul tuli?}

Eks Jaak\index[ppl]{Loonde, Jaak} õpetas, MIR-2 me ikka mingit nalja tegime, eks ole. Kui sa juba nagu piid arvutad siis paar rida pead juba nagu kirjutada oskama. Järgmisena tuli BASIC seal TEFI-s. Aga see VT52 asi, ma ei mäleta, milles ma selle programmi seal taga tegin. Kas oli Fortran? 

\question{Kuidas selle VT52 puhul progemine käis, kui ekraan oli lihtsalt mingisugused väljad?}                 

Ei mäleta, ega sul see interaktsiooni kirjeldus on lihtsalt see sa saadad terve andmepaketti korraga minema ja saad terve andmepaketi korraga tagasi. Andmete  töötlus  ja esituse päriselt ongi eraldatud. 

\question{Naljakaid aparaate on olemas!}

Ma mäletan, need vennad  presenteerisid modemit, millega me  Küberisse helistasime. 1200 boodine modem oli nagu külmkapisuurune. Kui 2400-ne modem tulim siis see oli juba tükk maad väiksem, see oli pool külmkappi.

Ja millega vennikesed veel tegelasid, 1984 olid ju olümpiamängud LA-s. Mängude ajal nad jälgisid elektrivõrgu parameetrid, peamiselt sagedust, ja sealt pealt ütlesid, et palju tootmist seisab ja mitu inimest vaatab olümpiamänge. 

\question{Kas nad ütlesid ametlikult ka kellelegi seda?}

Oma lõbuks. Neil oli mingi kihlveokontor, vedasid kihla, et palju homme nagu vaatajaid on, niisugune mäng käis neil.

\question{Sa olid ju matemaatikas ja füüsikas ka tugev, aga arvuti asja sa pidid suuresti ise pusima, mis sind selle juures tõmbas?}
                              
Kui oma kätega midagi teha saab, see on nagu äge. See, et sa teooriat saad välja mõelda, on nagu ühte liiki inimesed ja see, et sa mingid asjad saad kokku ja käima panna, see on natuke teistsugune suhtumine. Ja täna ma olen selle mõtlemise ja teooria pole peal.
                 
\question{Eks asjad ole maailmas tasakaalus. Aga tol hetkel sulle meeldis, et vajutad arvuti klahve ja see muudkui teeb?}
                 
See, et asjad ise juhtusid, automatiseerimise värk, see oli nagu väga äge. Et mingi auto sõidab ise. Sellel ajal oli haruldus,  kui natukenegi targem juhtimisalgoritm oli.

\question{Ja see sind pidas nii palju arvuti juures ja õppisid programmeerima ja õigetesse kohtadesse tärne panema?}

Jah.

\question{Kas sinna juurde käis niisugune laiem valdkonna huvi ka? Mõni on rääkinud, et raamatud, muusika ja muu selline suunas ka kõvasti arvutite poole?}

Kuule, see oli sügav Vene aeg, mis mõttes  raamatud ja muusika. Loomulikult ma Asimovit lugesin, seal robotivärki räägiti päris palju, lugesin kõiki raamatuid, mida kätte saada oli. Neid, mida kätte ei saanud, neid ma lugesin juba Prantsusmaal, siis kui nad Toulouse'i  õppima läksin. Osutus, et ma panin  kooli minekuga natukene puusse. Kui ma poole septembri pealt kooli läksin polnud koolis veel kedagi. No ja eks ma istusin selleks, et keelt parandada,  raamatukogus ja lugesin  mingit matemaatikat ja Asimovi jutte.

\question{Enne, kui me Toulouse'i jõuame, lõpetasid sa ju keskkooli ära. Kas tööl käimine õppimist ei seganud?}                 

Ei seganud, see oli üsna nagu eluviisi osa,  ma olen kooli kõrvalt alati tööl käinud.
        
\question{Mida sa ülikooli õppima läksid?}
         
Automaatikat, automaatjuhtimissüsteeme, Tehnikaülikooli\index{Tallinna Tehnikaülikool!Automaatikateaduskond}.

\question{Kuidas see valik tekkis? Oli see loomulik valik?}

Oli loomulik valik. Sugulaste hulgas on niisugune vend nagu Jaan Võrk\index[ppl]{Võrk, Jaan}, eks ole, kelle kaudu ma natuke kuulsin, et mis asi see automaatika on. Väga äge koht oli. Rühma vendi-õdesid mulle  meie klassist oli kas umbes 10. 
                 
Pärast on Gibbs\index[ppl]{Kübbar, Heiki} on mulle öelnud, et  seda oli nagu vastik vaadata, et sa higistad matemaatika ja füüsikaga loengutes ja asjades ja need vennad tulevad kuskilt, teevad  mingit pulli, lähevad eksamile ja saavad kõik viied. 

\question{Ta oli sul siis kursavend?}

Me oleme kindlasti koos loengus käinud. Kuidas need niimoodi sattusid, ma ei teagi. Ta on aasta noorem, ilmselt  sõjaväest tagasitulekuga kuidagi läks see asi sünki, mina istusin oma kaks aastat sõjaväes ära.
                 
\question{Sind võeti enne ülikooli kroonusse?}

Ülikooli esimeselt kursuselt.

Arvasin, et ei lähe. Mingi 12. detsember või midagi sellist oli tolle aasta viimane võtmine, arvasin et ei juhtu midagi. Aga pandi rongi peale ja läks.

\question{Kus sa need kaks aastat veetsid?}

Põhikoht oli Rostov Doni ääres ja sisevägedes, ehk siis  vangivalvurid ja nii. Alguses olin  mingisuguses isolaatoris, seal oli kolm varianti, mida saab teha veest ja hapukapsastest. Esimene oli hapukapsasupp ehk vesi hapukapsastega. Teine oli praad ehk hapukapsad ilma veeta. Kolmas oli siis kisell, ehk siis vesi ilma hapukapsasteta. Ma vaatsin, et ma suren ära siin, kui väga pikalt pean olema  ja siis muntserdasin ennast \emph{utšebka}-sse, natuke luuletasin ka. Mispeale saadeti mind valveseadmete  inseneriks õppima. Ja see oli Galatšis. Galatš  on niisugune koht, kus Stalingraadi kott kokku murti. Et seda Volgogradi Venemaa Ema olen  Mamayevi kurgaani peal päriselt lähedalt näinud. Hirmus roostes kolakas oli. Kaugelt vaadates on ilus, aga lähedale lähed, siis on roostes.

\question{Nagu enamus asju}

Põhimõttelielt küll jah, ikka.
                 
\question{Mina küll Vene kroonu napilt ei jõudnud aga, nohik, nagu ma olin, kartsin, et kuidas ma seal füüsilise koormuse ja keelega hakkama saan. Sul seda hirmu ei olnud?}

Ei no see, et sa nagu ellu üritad jääda, see on igal juhul. Ja see on ka selge, et vene keelt sa koolis ära ei õpi. Ja seal sul ei ole muud valikut.
                 
\question{Jah, klassikalise haridusega vene proua sulle kolme- ja neljatähelisi ei õpeta}

Jah, ja need on asjad, millega sa õpid tõepoolest kõiki asju ära ütlema. Seal tehti viina, naftast. Läksin mingi hetk brigaadi töökotta, juhendasin seal järgmist venda, see oli mingi poolakas Leedust, kes teadis elektroonikast tegelikult rohkem, kui mina. Ja noh, prapporid\sidenote{\begin{russian}Пра́порщик\end{russian}, lepinguline allohvitser Nõukogude armees.} tulid oma viinapudeliga, tahtsid, et me selle treipingis ära tsentrifuugiksime. Paned pudelile rätiku ümber, treipinki ja pöörded peale. Seesama major, kes mind \emph{utšebka}-sse vajas, vaatas kõrvalt ja ütles \enquote{\begin{russian}ты уважай русский язык, ты хот \ldots\ скажи!\end{russian}}. See oli päris hull, ei olnud päris tavaline keel.
                 
\question{Mõnikord inimesed räägivad, et sellest kolmetäheliste maailmast on keeruline ennast tagasi teaduse maailma keerata, sul seda probleemi ei olnud?}

No kindlasti. Kui sa vaatad, mis sellel ajal tehti, siis sõjaväest tagasi tulnud loobiti  kõik nagu eraldi kursusele, neid niisuguste, noh, puutumatute inimestega kokku ei lastudki. Ilmselt nende haldamine oli keeruline, ma usun küll.
             
\question{Sina tulid Tehnikaülikooli tagasi sama asja õppima?}    

Jah, isegi sain sama töökoha tagasi. Aga siis  mingil hetkel vahetasin EKTA-sse\index{EKTA}\sidenote{Arvutustehnika Erikonstrueerimisbüroo (EKTA) oli Eesti NSV Teaduste Akadeemia Küberneetika Instituudi autonoomne osakond}. Ektaco\index{Ektaco} on EKTA  sihuke \emph{spin-off}. EKTA direktor oli Märtin, ma hakkasin seal mingeid andmebaase kirjutava FoxPro-s.

Näiteks huvitav kogemus oli käia putši ajal Moskvas. Me tegime juveelitehasele väärismetallide arvestusprogrammi, seal ma nägin esimest korda masinapurustajate liikumist. 

Miks ma üldse Moskvas juhtusin, oli, et me tegime juveelitehasele väärismetallide arvestusprogrammi. Aga sel ajal pidi softile autor kaasa minema, väga töökindlad need asjad ei olnud. Ma olen nagu eluaeg lollustega maha saanud või hirmus otse asja öelnud. Kõigepealt oli muidugi see, et see osakonna juhataja, pealik, oli tiba juudi verd.  Kui pealik kuulis, et  erakorraline komitee on võimu üle võtnud, ütles ta mulle kohe, et see kõlab halvasti, vedur teise otsa ja kohe kodu tagasi. Ma arvasin, et mingi satiir: \enquote{ah, mis sa jamad, vaata kui hästi Levitani\sidenote{\begin{russian}Юрий Борисович Левитан\end{russian} oli  Nõukogude diktor, kelle kanda oli peamiste oluliste uudiste edastamine Teise Maailmasõja ajal, tema iseloomulikku häält tunti hästi.} häält teevad järgi, nagu sõjaajast oleks pärit}. Läksime tänavatele, olidki BTR-e\sidenote{\begin{russian}Бронетранспортёр\end{russian}. Venekeelne üldnimetus soomustatud jalaväetranspordimasinale.} täis ja  madin käis. Seal on ju suured tänavad,  seitsmerealised, need kõik on autodest tühjad. Vaatasin, inimesed korjavad sillutisekive ja ehitavad nendest barrikaade.  Vennikesed küsisid mu käest ka, et \enquote{oleme ju kõvad mehed, vaata kus me ehitame kõvasti barrikaade}. Vaatasin, nii kõrged on\sidenote{Jaan osundas umbes põlve kõrgusele}. Ütlesin neile, et \enquote{kas te teate, et tank T-72 tehnilises spetsifikatsioonis on kirjas, et see sõidab 70 kilomeetrit tunnis, kui maapinna ebatasasus ei ületa meetrit?}. Noh ja seal juveelimessil oli ka mingisugune tädike, selline korralik proua, tuli ja rääkis, kuidas kõik on \enquote{nii kohutav, nii kohutav}. Küsis, kuidas neil ikka komme on, et \enquote{\begin{russian}Молодой человек\end{russian}, mis teie sellest asjast arvate?}. Ma ütlesin, et kõik on hästi ju. \enquote{Mis mõttes hästi?} \enquote{No vaata, siiamaani on venelasest tapnud kõiki teisi rahvaid, nüüd tapavad venelased venelasi, kõik on hästi ju}. Populaarsust ei võitnud sellega, muidugi.

\question{Kas igav ei olnud andmebaase treida tulles matemaatiliselt keeruliste asjade juurest? See on ju rutiinne töö?}

Ei olnud, seal oli tegelikult sisendit ja väljundit palju, on vaja  erinevatele inimestele vaated teha, seal oli nagu  pusimist küll. Ja mul olid väga lahedad töökaaslased, Jüri Freiberg\index[ppl]{Freiberg, Jüri} ja  Ülle Heinla\index[ppl]{Heinla, Ülle}. Ahti\index[ppl]{Heinla, Ahti} ema näitas esimest korda seda mängu, mis tal poiss tegi, hästi uhke oli. 

\question{Kes ei oleks! Kaua sa tegid neid baase?}

Ma ei mäleta. Kui ma läksin Ektaco-sse\index{Ektaco}, siis seal ma tegin mingeid baase edasi. Ahjaa, siis ma tulin juba Prantsusmaalt tagasi, tegin juba niisuguseid baase, kus olid mingid füüsilised asjad ka taga. Lukud ja kassad ja.

\question{Aga kuidas sa Prantsusmaale sattusid?}

Prantsusmaaga see lugu, et nagu kõik suured riigid, nad üritavad endale ajusid kokku vedada. Nõukogude Liidu oli 300 stipendiumit ja kui liit laiali läks, siis kuus stipendiumit tuli Eestisse. Kuna sellel ajal prantsuse keele  oskajaid oli suhteliselt vähe, siis nad ei osanudki muud teha kui korraldada avalik konkurss. TPIst korjati ka inimesi ja prantsuse keele õpetaja siin TPIs pani mu naise kirja, kes oli ka esimesest keskkoolist. Aga dekanaat tõmbas ta maha, et naine on rase ja et kuidas ta sinna läheb. Naine oli suhteliselt kõva iseloomuga, et mis see  dekanaadi asi on, kas ma olen rase või ole. Mis me siis teeme, lähme saatkonda. Tuvi tänaval, seal ujula ees, jääb tal järsku aeglasemaks  samm ja ütleb, et kuule, aga ma tõesti olen rase, mine sina.

OOtsisime välja, et mis selleks vaja on. Stipendiumi saamiseks ütles saatkond, peab paar tingimust täitma. Esiteks, võimalikult kõrgel õppima. Kuna mul oli neli aastat ülikooli taga, siis kohe magistrisse. Teiseks, soovitavalt  mitte Pariisi minema. Ja kuna Leo Mõtusel\index[ppl]{Mõtus, Leo} oli Toulousis mingisugune tegelane, keda ta tundis (mingi tehisintellekti vend),  siis läksin sinna.
                
\question{Üheksakümnendate algul tehintellektiga tegelda oli üsna huvitav aeg, see oli ju enne riistvara läbimurret}

Oi, aga selle aja peale oli igasuguseid asju juba  tehtud. Mingid produktsioonisüsteemid\sidenote{Produktsioonisüsteem (ingl. \emph{production system}) on tüüpiliselt tehisintellekti pakkumiseks rakendatud arvutiprogramm, mis koosneb formaalsetest reeglitest, mehhanismidest nende reeglite järgimiseks ning süsteemi olekut säilitavast andmebaasist.},  esimesed teoreemitõestajad olid juba olemas, muidugi  otsustuspuud ja asjad. Ma ei mäleta, millal see Rete\sidenote{Charles L. Forgy poolt 1974. aastal maailmale tutvustatud algoritm efektiivseks formaalsete reeglite rakendamiseks.}  algoritm tehti, see on põhimõtteliselt nende produktsioonisüsteemide indeks. Sellel ajal oli tegelikult selliseid põhialuseid laotud juba päris palju. Masinõpet vist väga ei tehtud, seda ei osatud, nii palju jõudu käes ei olnud.
                 
\question{Kaua sa olid Prantsusmaal?}

Aasta. See oli see aeg, kui nad esimese ruuteri tõid majja.

\question{Ahaa, sealt hakkas sul võrgu asi tekkima?}

Jah, see oli esimene koht, kus me Internetti nägin. Naine oli veel Tallinnas, tema käis siin Küberis\index{Küber}. Oli niisugune programm nagu \emph{talk}, ühel pool Unixi masinas kirjutad sina ja teisel pool teine. Ja sellel kaugekõnesid pidi kuidagi tellima ja see oli hästi keeruline protseduur, siis \emph{talk} võimaldas nagu vähe paremini suhelda.

\question{Sul sihukest mõtet ei olnud, et hakkakski teadust tegema?}
          
Oli. Aga sellega oli see lugu, et naine käis mul külas ja siis tuli meil teine laps ka ja siis oli vaja nagu koju tagasi tulla.
                 
\question{Aga Eestis saab ka ju teadust teha?}

Sellel ajal ei saanud. No sul ei ole raha lihtsalt. Üheksakümnendate algus.

Sul on vaja pere jaoks raha teenida, kuskilt on vaja korter kätte saada. Korteri hinnad olid selles mõttes nagu naeruväärselt madalad, et kuna sain Prantsusmaal magistristippi, mis oli kõrgem ka, siis pool stippi hoidsin kokku, ja selle eest ostsime korteri. Sihuke värk, niisugused ajad olid. 

\question{Kui sa Prantsusmaalt tagasi tulid, mis sa tegema hakkasid? Programmeerisid jätkuvalt?}

Jah ikka. Läksin Ektaco-sse\index{Ektaco}. Ma ei mäleta, mida ma enne Prantsusmaad Ektacos tegin, aga pärast välismaad ma tegin lukkude juhtimist. Lukkude juhtimine oli muu hulgas ühes pullis kohas, Viimsi talveaias\sidenote{Viimsi Talveaed asub Pringi külas ja valmis 1973. aastal Kirovi-nimelise näidiskalurikolhoosile. See konkreetne kolhoos (ja kolhoosnikud) olid sel aja põhjatult rikkad ja Talveaiast kujunes ka Tallinna peenema rahva peokoht. Hulludel üheksakümnendatel oli tegemist kohaga, kus kiiresti ja kõikvõimalikel viisidel rikastunud inimesed käisid oma rikkust neile teada olevatel viisidel demonstreerimas.}. Mis tähendab seda, et  (neid lukke küll mulle ei antud) garderoobis oli püramiid, kuhu korjati numbri vastu relvad ära. Kui oli avamispidu, oli mingi kama, kas lukud ei töötanud või midagi. Läksin sinna, ja sauna põrandal oli põhimõtteliselt kiht paljaid purjus naisi\sidenote{Sedalaadi asju juhtus, on ka minul mälestusi kinniste baaride kassasüsteemide hoolduse ajast.}. Väga pull koht, väga imelik.
 
\question{Mis selles lukuprogrammeerimises huvitavat oli?}
                 
Seal ikka on pusimist, et sa kõik asjad nagu paika saad. Aga mul oli ka see probleem, et kui sa selle nüüd kokku võtad, mis ma  Prantsusmaal õppisin, siis ta on põhimõttelist diskreetne matt. Et kuidas  kompelaatoreid tehakse, kategooriate teooria, mis on eri liiki (loogiline, denotatsiooniline ja operatsioon-) semantikad, mingeid sihukesi asju õppisin. Aga kus seda vaja läheb?  Tuled tagasi ja raha saad ikka selle eest, kui sa kellelegi mingi päris probleemi ära lahendad. See luku projekt läks nagu hulluks kätte, me kõigepealt pidime tegema kassasüsteemi, sellele tulid lukud külge ja nii see pintsaku nööbi ümber õmblemine käis. Neid muutusi, mida tellija tahtis, oli nagu hästi palju. Aga ma suutsin  selle andmemudeli kohe niimoodi paika panna, et ma seda pärast enam muutma ei pidanud. Ainult juurde tuli panna. Ja siis ma järsku sain aru, et ma olen midagi õppinud ka.

\question{See vajab ju päris head rakendusvõimet saada, et nii abstraktset teemat kohe baasi mudelis kasutada. Kategooriate teooria ju ei ütle sulle, millised tabelid olema peavad?}

Jah ja ei. Mida  see kategooriate teooriad õpetab on see, kuidas  maailmas asjad nagu korrastatud on. Matemaatika point on üldse selles, et ta korrastab mõtlemist, ega seal mingit muud pointi väga ei ole.
                 
\question{Üheksakümnendate lõpuks sa tegelesid juba infoturbe ja riskidega, kuidas sa sinna jõudsid lukkude juurest?}

Oligi igav. Enn Lakspere\index[ppl]{Lakspere, Enn} oli niisugune vend, kes kes läks Küberisse\index{Küber} tööle. Et Monika\sidenote{Monika Oit\index[ppl]{Oit, Monika}} ja Ülo Jaaksoo\index[ppl]{Jaaksoo, Ülo} olid teinud selle turvaseltskonna enne, kui Eesti Vabariigi iseseisvus paistma hakkas, sest nad arvasid, et see on strateegiline oskus, mida on igal riigil vaja. Milles on neil õigus.
                 
\question{Neil oli \emph{selline} visioon juba tol ajal?}
                 
Jah, neil oli enne iseseisvumist juba sihuke visioon olemas, et see iseseisvus ühel hetkel tuleb ja selleks ajaks peab kompetents olema. Et riigi nagu infoturve on riigi jaoks strateegiline asi ja see tuleb korda saada.

\question{Mõnes kohas ei ole sellest siiamaani aru saadud!}

Ei saadagi, ma arvan. Need olid väga suure visiooniga inimesed, jah kindlasti. 

\question{Ja sa läksid siis nende juurde?}

Enn Lakspere viis. Kokkulepe oli see, et  mina teen uurimusi ja tema otsib tööd. Ja mis  mu eriala oli, olid kiipkaardid. Teda nagu huvitasid need kaardid, kuna ta Ektacost tuli, eks ole, sest  seal olid meil kassasüsteemid ja sinna külge käisid kaardid ka. Mina pidin  kiipkaarte uurima. No ja siis ma kirjutasingi raha eest kirjutasin uurimusi, kolm lehekülge puhast teksti päevas, seda on päris palju.

Vello Hanson\index[ppl]{Hanson, Veljo} õpetas mind kirjutama. Osa tema õpetamistest olen täna ära unustanud, aga Vello Hanson on nagu tõsiselt kõva vend. 

Kirjutasin selliseid asju nagu näiteks Pankade Kaardikeskuse\index{Pankade Kaardikeskus} arhitektuur. Keskpank tahtis sellele asjale litsentsi anda ja seda menetleda. Aga ma kirjutasin sinna  selle, mis oli Sildmäe\index[ppl]{Sildmäe, Tõnis} jaoks uudis, mida ta käis üle küsimas, et kas nii teha saab, et ärge \emph{settlement}-i ja raha liigutamist üldse sinna keskusse pange. Võtke lihtsalt info, et kes kellele kui palju võlgu on ja tehke bilateraalne \emph{settlement}. Ja sellega nad hoidsid mingi paar aastat kokku lihtsalt puhast regulatsiooni. Grupivend Margus Aun\index[ppl]{Aun, Margus} läks seda värki seal juhendama. 

Ülo Jaaksoo tuli nagu ühel hetkel juurde ja ütles, et sa siin mingite kaartidega mässad, et  kas sellega ühiskonna jaoks ka midagi teha saab. Kõrval oli Ahto Buldas\index[ppl]{Buldas, Ahto}, kes rääkis mulle asümmeetrilisest krüptost ja et sellega saab digiallkirja teha. Lugesin seda värki veel juurde kuskilt ja mingil sise-seminaril (see oli 1994. aastal) pakkusin välja, et kiipkaardid võiks inimestele kätte anda ja sellega võiks digiallkirja teha. Esimest korda mingisugune niisugune avalik esinemine oli, mingi 1995. Pandi mind lava peale Küberis ja öeldi, et \enquote{räägi sellest}. Tarvi\index[ppl]{Martens, Tarvi}, lõpuks võitis sellesama idee ja läks müüs riigile maha ja no nii see tuligi. Tarvi on see, kes selle asja nagu juurutas või innovaator tegelikult on.

\question{Kust see legend tuleb, et tegemist on soomlaste tehnoloogiaga? Või on soomlasete tehnoloogia ja teie idee?}
                 
Ei ole tõsi. Soomlaste teoloogia ei ole ka originaalne. Tarvi siis, kui  digiallkirja seadust tegema hakati, tellis minu käest profiili, et missugune see kaart peaks olema. Vaatasin ringi, mis kuskil tehtud on ja rootslastel oli kaardi profiil kirjeldatud, nad tegid kolm võtmepaari. Sommid kopeerisid rootslasi ja panid kaks võtmepaari kokku. Miks sul üldse eri võtmepaare vaja on, on see, et neil on täiesti erinevad poliitikad. Tegelikult autentimise ja krüpteerimise võtmeid ei tohiks kokku panna, sest krüpteerimise võtmel  peaks olema taaste. Kui sa tahad teda pikaajaliseks säilitamiseks kasutada, peab võtmel  olema taaste. Allkirja võtmel sul ei tohi olla taastet. Autentimisvõtmel ka ei ole nagu mingit põhjust taastet tahta. Need on erinevad poliitikad, nad tegelikult ei sobi väga hästi kokku. Aga sul on lihtsam inimesi õpetada. Ja turbes ongi see põhimõte, et ainult lihtsad asjad töötavad. No jaapanlased võib-olla saavad keerulise asjaga ka hakkama, aga meie ei saa. Ja kuna ükski inimene krüpteerida ei oska, siis talle tuleb anda mingi junn, mis seda tema eest teeb, mingi arvuti. Kiipkaardist lihtsamat arvutit ei ole olemas.
     
\question{Ja nii sa siis jõudsid infoturbeni?}

Jah

\question{Infoturve tundub olevat sinu juttu kuulates ideaalne kombinatsioon: sai asju ära teha, oli palju matemaatikat, arvuteid, kõik kenasti koos}
            
Küber iseenesest oli üsna selge teadusasutus. Mis tähendab seda, et väga palju tehti teooriat, natukene kirjutati programmi ka, Arne\sidenote{Arne Ansper\index[ppl]{Ansper, Arne}} oli juba sellel ajal kodeerimises kibe käsi.

Aga miks mina sealt ära läksin oli see, et selline tunne tekkis, et sa kirjutad teistele igasugu plaane ja värke ja siis teised mehed plaanide põhjal ehitavad. Ühispank oli viimane pank, kellel ei olnud oma kaardiserverit, ma läksin seda tegema. Ja kuna turvainimesi ka ei olnud, siis pidin olema turbe ja maksekaartide peal. Edasi läksin Hansasse\index{Hansapank}. 

Mis oli nagu tore, oli pangasüsteemi ringi tõstmine. Oli vaja ühendada kõik need maapangad, selleks oli vaja süsteemi ja see IT-direktor seal oli Novelli-mees. Ma rehkendasin talle \emph{roundtrip} aegadega, et mitu transaktsiooni ta tänu lukustamistele jõuab üldse päevas teha, see oli kas 30 000 või 40 000, midagi sihukest. Mis tähendab seda, et tal Tallinnas oleva panga ajaks jätkub, aga terve Eesti peale on vähe. Siis sai Unix sinna alla valitud, et lukustamine käiks ühes masinas ära. Tema valis millegipärast HP, tegelikult HP-UX\index{OS!HP-UX} oli nagu väga äge Unix. Inimesed arvavad, mis nad arvavad, aga väga robustne riist. Solaris, millest tavalised inimesed räägivad, oli tükk maad hellem. 

Toona oli Windowsiga selline õnnetus, et TCP \emph{stack} oli asi, mille eest pidi raha maksma, et linuxi käima panna oli kaks korda odavam. Nii oligi, et kõik need maapangad, ühendati niimoodi ära, et pandi Linux \emph{front}-i ja ühe ööga keerati kontor ringi,  süsteemi vahetus ja  \emph{front}-i vahetus. 

\question{Mis sa praegu teed?}

Praegu ma uurin kriitilisi sõltuvusi. Et kust need pärit on, on tegelikult RIA\sidenote{Jaan oli 2011-2015 Riigi Infosüsteemi Ameti peadirektor} ajast. Kui sa pead vastutama niisuguse asja eest nagu massiivne küberrünnak, siis selle juhtimiseks sa lükkad kokku mingis staabi. Ja esimene küsimus on muidugi see, et kas see, mida sa näed, on õige. Niisugust nagu infosüsteemist sissetulevat müra, kus  sa pead süsteemi enda käitumist rünnakuks, seda on nagu päris palju.  Teised küsimused, mis sa siis küsima hakkad, on see, et mis edasi juhtub. Ja kust see peale hakkas. Ja tavaliselt  inimesed ei oska  kummalegi nagu vastata. Minu algne mõte oli nagu see, et äkki nendel sõltuvustel on mingi võrestruktuur või võre moodi mingi osaline järjestus. Leiad  miinimumi selles selles osalises järjestuses, siis see võiks olla algpõhjus. Ja kui transitiivse sulundi võtad, saad kõik tuleviku asjad kätte. Et sihuekest planeerimis abi tegema hakata. Ja et sellest aru saada või niisugust asja teha, on sul vaja neid neid sõltuvusi kuidagi kirja panna. Nüüd ma olen nii palju targaks saanud, et see mu arvamus, et seal tsükleid ei ole, ei ole õige. Tsüklid on ja väga palju ja väga lühikesi. Kogu majandus on tegelikult tsükleid ja tagasisidet täis.  Sa ise oled dünaamilisi süsteeme õppinud, mida sellised asjad teevad, seda sa oled näinud küll.

Aga nüüd üritan neist asjadest aru saada. Umbes nii.
           
\question{Kõlab, nagu oleksid asjad jätkuvalt huvitavad ja see on üks väheseid olulisi asju. Või sa eelistad igavaid?}
                       
Ei, seda kindlasti mitte. Aga mõnikord nad võivad liiga huvitavaks minna. Et kui sa vaatad, kuhu see keerukus läheb, keerukus kipub kasvama, maha sa pead teda jõuga võtma jõudma, \emph{refactoring} on alati töö.
