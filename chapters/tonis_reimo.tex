\index[ppl]{Reimo, Tõnis}

                 
\ldots ma arvan, et see minu alguse lugu, nagu ma arvan paljudel, oli ammu enne BBSindust. Ta on ikkagi otseselt  seotud sellega, et isa töötas tollal arvutite teemal, vist oli Rahvusraamatukogu\index{Rahvusraamatukogu} (tollal  Kreutzwaldi nimelise raamatukogu) mingi arvutus- või arenduskeskusega, mingi sellise imeasjaga, seotud. Sealt pääsesin arvutite ligi. Tollal tekkisid ka esimesed sellised, noh, arenenumad kirjamasinad. 

\question{Mis vanuses see umbes oli?}

Ma arvan, et see võis olla mingi viies või kuues klass. Tollal mindi aasta hiljem kooli, nii et siis tänapäevase mõistes mingi kuues-seitsmes klass. 

Sealt tekkis selline võimalus arvutitele üldse ligi pääseda ja loomulikult mängima saada, sest see oli tollal nagu ainuke asi, mis huvitas.

\question{Päriselt või?}

Ütleks niimoodi, et progemisest oli asi veel kaugel.

Mänge ju ei olnud. Kas olid malmist põranda külge needitud mänguasjad või siis need esimesed arvutimängud, mis  umbes nagu jooksid pigem trükimasinal kui arvutil. 

\question{Mis arvutid need olid?}

Eks sain natukene näpitud mingeid jessukesi\index{Arvutid!ES EVM} ja sellist Vene toodangut, aga tekkisid mingid esmased personaalarvutid nagu Schneider\sidenote{Schneider oli kunagise arvutitootja Amstradi esindaja Saksamaal, Austrias ja \v{S}veitsis, kelle müügivõrku viimane kasutas ning kes Amstradi arvuteid ka mõnel määral oma turule kohaldas. 1988. aastast alates läksid ettevõtete teed lahku ja Schneider hakkas tootma oma PC arvuteid.}, Lääne-Saksamaal importtoodang.

\question{See oli siis mingi XT analoog?}

Isegi XT eelne. Aga tema peal oli juba võimalik  mingeid primitiivseid mänge mängida ja sealt vaikselt  see huvi arenes. 

\question{Mida nende arvutitega päris tööks tehti? Sina käisid mängimas, aga\ldots}

Milleks täiskasvanud neid rakendasid sellet,  ma alguses nagu aru ei saanud ja väga ei huvitanud ka. Minu jaoks olid täiskasvanud lihtsalt tüliks, sest nad takistasid arvutisse saamist. See arusaamine, mida täiskasvanud arvutiga teevad,  tuli alles  aastaid hiljem siis, kui tulid ka esimesed katsetused progeda.

Sealt kasvas ka selline mingi laiem huvi välja, et sai liitutud  Jaak Loonde\index[ppl]{Loonde, Jaak} veetud arvutiklubiga Ahhaa\index{Arvutiklubi!Ahhaa}. Ahhaa, loodi minu arust kas 1985 või 1986, Jaak Loonde oli siis 3. Keskkooli\index{Koolid!Tallinna 3. Keskkool} legendaarne matemaatikaõpetaja. 

Ta vedas seda arvutiklubi alguses mingi nõukaaegse toodangu peal, see oli mingi ES-i laadne masin, millel meie mõistes ekraani ei olnud, aga oli teletaip. Tekst trükiti paberile ja arvuti oma tulemuse trükkis ka paberile. Oõhimõtteliselt oli trükimasin, kuhu lõid käsud, käsud trükiti sinnasamasse paberile, sinna sinu käskude alla trükkis masin oma vastused. Loomulikult olis, eks ole, mingid lindi pealt sisse lugemise võimalused.

Sealt läksime juba kiiresti üle esimestele Yamaha MSX-idele\index{Arvutid!Yamaha MSX} mis tulid. Sealt edasi tulid juba Jukud ja Iskrad ja kogu see kloonindus.

\question{Kuidas sa sinna arvutiklubisse sattusid? Kas huvitas või mõni sõber kutsus?}

Ma isegi ei mäleta, kuidas. Võib-olla see asi, et ma esimesed kolm aastat oma elust käisin ise 3. Keskkoolis, seetõttu oli nagu mingi seos olemas. Võib-olla kooli kaudu teadsin, kuidas ma sinna sattusin, ma ausalt öeldes enam ei mäleta. 
                 
\question{Konteksti mõttes, aruvti-inimesed on tavaliselt \emph{sci-fi} sõbrad ja muud sellist, kas sul sihukest asja ka oli?}

Ikka, Soome televisioonist sai Battlestar Galactica-t vaadata.

\question{Originaalseeria, eks, kandiliste plekist robotitega!}

Jaa, Cylonid, tuli käis edasi-tagasi. Ja loomulikult kogu nõukaaegne \emph{sci-fi} kirjandus oli läbi töötatud, niipalju kui kätte ulatus.
      
\question{Mingit konkreetset eredamat asja oskad meenutada?}           

No ikka alustatud sai Maailm ja Mõnda\sidenote{Maailm ja Mõnda oli Eestis ilmunud raamatusari, mida algselt andis välja Eesti Riiklik Kirjastus, hiljem Eesti Raamat ja teised. Sari keskendus  peamiselt reisikirjadele ja loodusraamatutele.} sarjast, keerukam ja elegantsem osa kõik tuli kõik hiljem. 

Praegu ma panen puusalt, igasugused \enquote{Purpurpunaste pilvede maad}\sidenote{Seda raamatut meenutab ka Tarmo Mamers leheküljel \pageref{sisu:purpur}.} ja kõik sellised asjad. See oli nõukogude vaimustuses kantud \emph{sci-fi}, jutustas kuidas kommunistliku ühiskonna liikmed kangelaslikult kosmost vallutavad.

\question{Ega neid raamatuid ei olnud Eesti keeles palju saada, seega mingi seltskond luges väga paljus samu raamatuid ja saadi üksteisest paremini aru.}         

Jah, see oli üks asi, aga seltskonnast, kellega mina tollal kokku puutusin oli ikkagi suhteliselt piiratud. Omavanustest olid need ikkagi selliste inimeste lapsed, kes töötasid arvutitega. See tähendas seda, et nende vanemad olid kas KBFI-s, Tallinna Tehnikaülikoolis või mingites asutustes, kus oli arvuteid. Tehniline intelligents. Päris juhuslikku rahvast väga palju seltskonnas ei olnud, enamasti inimesed, kellel olid varem arvutitega kokku puutunud. Mitte niivõrd \emph{sci-fi}-st lahti pääsenud kuivõrd lihtsalt arvutitest.

Nii palju, kui mina nägin, siis enamus, nii 80\%, oli keskendunud arvutitega mängimisele. Sealt edasi tulid sellised praktilised probleemid, et kuidas mänge kopeerida ja kuidas mänge avada ja kuidas need üles otsida. Sealt tegid opsüsteemiga tutvust ja lõpuks siis tekkisid nagu esimesed huvid, et \enquote{aga kuidas neid ise teha?}
                 
\question{Kaua sa seal Ahhaa klubis käisid?}

Ahhaa klubil olid rohkem nagu üritused. Nii palju kui mina mäletan, et mingitel kindlatel päevadel oli sul kusagil ligipääs arvutitele. See \enquote{kusagil} oli mingi Tööjõureservide Õppekeskus, Tehnikaülikool, mingid sellised veidrad kohad.
Ja eks aja jooksul tuli neid kohti juurde, kellelgi jälle vanemad või sõbrad jälle sokutasid ja nii me rändtirtsudena lendasime peale vabale arvutusressursile.

\question{Kas need täiskasvanud inimesed, kes loodetavasti tões ja väes tööd üritasid teha, ei pahandanud?}
                 
Enamasti oli see tegevus ikkagi  töökeskkonnast nagu eraldatud. Ma väljaspool isa töökeskkonda ei mäleta väga palju, et me oleksime otseselt tööruumides olnud. Mingit õppeklassid ja mingid sellised kohad. Loomulikult, hiljem vaadates, siis kindlasti sai kõvasti närvidele käidud isa kolleegidele. Selle moel, et kas nende arvutiterminale hõivatud siis kui nad tahtsid tööd teha. Aga see oli nagu selline põnev mäng, et nad peitsid mängud ära ja siis meil oli jälle põhjust vaeva näha nende üles otsimiseks.

\question{Millest ma järeldan, et täiskasvanutel olid ka mängud kuskil seal masinates!}

Olid olid, ega ma ise neid sinna ei pannud. No mõningatesse panime. Aga  kui tollase Tallinna Linna Täitevkomitee (mis oli tollal üks isa töökohtadest) keldrisse tekkis UNIXi masin, siis sinna ikka ise midagi  ei kopeerinud. Masin oli  varustatud sellega, mis seal oli ja siis tuli seal kähku orienteeruda, \verb|su| käsud selgeks saada ja ruudud.

\question{Huvitav on see, et kui nad Eestisse jõudsid, olid UNIXi purgid pigem suletud ja kõik muud pigem sellised, kuhu sai ise asju sokutada.}

No ega sa Jessukesse ka kindlasti said sokutada, aga lihtsalt  programmeerimine ja programmi sokutamine olid väga tülikad, sest see käis perfokaartide kaudu.
                 
\question{Sa rääkisid, et su ja root said selgeks, kuidas nad selgeks said, kust see info tuli?}

Ma praegu loomulikult ei mäleta, tõenäoliselt ta pidi tekkima seeläbi, et vingusid oma mängu senikaua, kuni keegi sulle midagi ette näitas. Vaata, kui vanalt tänapuaeval nutitelefon sellega saadakse, enam-vähem samal ajal koos rääkimisega, et asi siis nüüd selle \emph{super useri} kasutamine selgeks saada on. Oluliselt vanemana, kusjuures. Seda enam, et tollal  infoturbe teema oli suhteliselt olematu,  kõikide login oli eesnimi ja kõikide parool oli tema perekonnanimi.

\question{See võis konduktiivne küll olla ringi pusimisele. Ehk, kui tol hetkel oleks infoturve olnud paremini paigas, sisi terve põlvkond inimesi oleks sisuliselt ilma arvutita jäänud?}

Ma arvan, et mitte, sest tegelikult saadi masina ligi läbi vanemate ja eks sa ikka naaksud oma isa ja ema kallal senikaua, kuni ta selle mängu käima paneb. Eks siis vahepeal vaatad, jälgid, paned tähele, mida tehti, kuidas sai. Aga ma arvan, see tase oli erinev, sest mõned tundsid programmeerimise vastu nagu võib-olla põhjalikumalt huvi, mina nagu alguses vähem. Ausalt öeldes programmeerimine ei ole läbi elu mu tugevam külg olnud. Ma olen sellise müügi, turunduse, juhtimise, projektijuhtimise, tootejuhtimise kallakuga olnud läbi elu.

\question{Teades, mis tooteid sa oled juhtinud, seda ju ei saa teha saamata väga hästi aru, mis kapoti all toimub?}

Jah. See huvi on ka loomulikult alati olnud, et kuidas asi töötab. Aga selleks ei pea alati ise tegema.
                 
\question{Kui sa said tonks vanemaks, siis mingil hetkel see külakorda käimine pidi ju muutuma?}

Ühiskond läks edasi, eks ole. Alguses tegutsesime  isa loodud Eesti-Rootsi ühisfirma tiiva all, kus olid personaalarvutid. 286, 386, hiljem 486. Ja sealt edasi siis lõime ka oma firma. Aga alguses sai selle ühisema ruumides ja tiiva all tegutsetud ja tegeletud arvutite maale toomisega. Sama eesmärk, et enamus aega läks mängimisele, aga oli ju vaja kusagilt saada seda riistvara, millega mängida. See oligi üks \emph{driver}. Ostad, mängid mõnda aega, müüd maha ja nii see äri käima läks. Hiljem võttis äri mängimise üle, sest et siis ei olnud enam aega mängimisega tegeleda, kogu aeg läks äri peale. 

\question{Mis võib olla nii positiivne, kui negatiivne. See oli pärast keskkooli?}

Jah, see on kusagil pärast tehnikumi. Ma lõpetasin Tallinna Polütehnikumi\index{Tallinna Polütehnikum} aastal 1990, 1991. aastal vist tegime siis oma HNS-i\index{HNS} nimelise firma mis omakorda tulenes juba enne seda loodud BBS-ist, mis kandis \emph{Hackers Night System}-i\index{BBS!Hackers Night System} nime. Mis omakorda ei tekkinud tühja koha peale, vaid tegelikult oli enne seda olemas Lembit Pirni\index[ppl]{Pirn, Lembit} Eesti BBS \#1\index{BBS!Eesti BBS \#1}. Lembit Pirn tegutses täna Tornimäel asuvas sellises madalas valges hoones. See oli tollal mingi transpordi informaatika keskus või midagi sellist. Ja temal oli esimene modemiga töötav BBS püsti pandud, seda sai kõvasti  külastatud. 

\question{Miks ta selle tegi ja miks seal oli vaja käia?}

Miks Lembit seda tegi peab tema käest küsima. Seal oli väljas ühelt poolt mänge, teiselt poolt seal oli mingi suhtluskeskkond, hakkas tekkima juba nagu selline \emph{bulletin board}. Ta läks käima tarkvaravahetuse pealt, mis tollal oli täiesti tavaline, tänapäevases mõistes räigelt illegaalne tegevus. Aga noh, nõukogude ajal ja üleminekuajal see mõiste oli võõras. 

Kuna ta vist oli ka Fidoneti liige, siis sealt sai infot ka teiste BBS-ide kohta maailmas. Sai hakatud Soomes külastama, mis oli Jouni Salo BBS\index{BBS!Jouni Salo} ja Ron Dwightiga\index[ppl]{Dwight, Ron}, kes  oli siis Fidoneti Euroopa \emph{tsooni} pidaja. Eks nemad aitasid-juhendasid edasi ja sealt tekkis loomulikult mõte oma BBS püsti panna. Tänu sellele, et me saime isa firma ruumides tegutseda, oli meil unikaalne võimalus teha otse välismaale kaugekõnesid. See, mis on tänapäeval suhteliselt elementaarne, et sa kusagile otse helistad, ei olnud tollal isegi Eesti piires elementaarne. Kõik kõned tehti läbi keskjaama. Keskjaama oli  sellele kindel number, kuhu sa helistasid, kus võttis keegi naisterahvas vastu,  kellele  teatasid, kuhu sa tahad helistada. Lugesid oma numbri ette. Kui liin vabanes, siis ta  helistas sulle tagasi ja teatas, et nüüd on siis kõne. Aga kuna tegemist oli Eesti-Rootsi ühisfirmaga, siis oli seal unikaalse võimalusena võimalik automaatvalimisega helistada otse maailmas igale poole. Ja see võimaldas ka modemiga enam-vähem üle kogu maailma helistada.

\question{Kust need modemid tulid?}

Esimene modem oli  mingi arvutiga kaasas, mingi 2400 bitti sekundis läbi laskev modem. Hiljem meil õnnestus Ron Dwighti\index[ppl]{Dwight, Ron} ja nende kaudu saada esimene US Robotics\index{US Robotics} mis vist oli kas 9600 või midagi sellist, ehk oluline edasihüpe. Kuna tollal nendes BBS-ides liikus palju erinevat tarkvara (ma nüüd ei ütleks, et  legaalset), siis selles ringi surfamine sobramine andis ühelt poolt vahendid ja teisalt  teadmise ja oskuse kuidas,  erinevad tarkvarad töötasid, mida nendega teha sai ja nii edasi. Sisuliselt kõik on nagu ise õpitud  puhtalt  katsetades eksitusmeetodil. Isegi ma mäletan nõukaaja lõpus, kui veel lennata sai Nõukogude Liidu piires täiesti vabalt, siis Vladivostokist, Moskvast ja Leningradist, oli teisi Fidaneti kasutajaid, kes lendasid külla viietolliste flopidega.
                 
\question{Inimesed tulid Vladivostokist viie tolliste floppidega Fidoneti?!}

Jah,  kuna modemiga imeda võttis  rohkem aega ja raha, kui lihtsalt võtta nagu sadu viietolliseid flopisid kohvriga kaasa ja  lennata Vladivostokist Tallinnasse ja lihtsalt kopeerida neid paar ööd-päeva läbi.

\question{Ahaa, nii et Vene suunal oli ka Fido side olemas?}

Jaa, nad samamoodi helistasid peale Eesti saitidele ja sealt liikus info nende suunas. 

\question{Sa korra mainisid, et Eesti BBS \#1\index{BBS!Eesti BBS \#1} ümber toimus mingi suhtlemine ja tekkis kogukond. Kes need inimesed olid?}
                 
Vot ma seda väga palju ei mäleta. Ma mäletan, et sealt me liikusime kiiresti edasi. Ta vist oli suhteliselt staatiline, vaikne ja rahulik pärast seda loomist, et seal vist väga sellist kommuuni ei tekkinud või siis vähemalt ma ei mäleta sellest.  Kommuun tekkis siis, kui BBS-i pidajaid tuli juurde ja mingil hetkel sai kokku kutsutud siis esimene süsoppide nõupidamine, mis toimus Viru hotelli kas  20. või 22. korrusel asunud väikeses äärepealses toas. Seal olid Lõvi\index[ppl]{Lõvi}, mina Tarmo Ausing\index[ppl]{Ausing, Tarmo}, Tarmo Mamers\index[ppl]{Mamers, Tarmo}, Virko Püss\index[ppl]{Püss, Virko} vist. Tegelikult on Mamersil vist isegi mingid memuaarid kirjas, nad olid mõnda aega veel isegi internetis üleval. 

                 
\question{Kas too kokkusaamine oli rohkem  sotsiaalne üritus või oli seal mingisugust probleemi ka lahendada?}

Ta oli mõlemat. Natukene oli minu arust juttu  sellest, et kuidas Fidonetti  korraldada, organiseerida, kuidas  meililiiklust vist teha. Kuna meil olid tollal väliskõned nii-öelda tasuta käes, siis meie saime olla Eesti  see esimene \emph{node}, kelle kaudu meil  liikus Eestist välja. 

\question{Ja see meie on Hackers Night System?\index{BBS!Hackers Night System}}

Jah. Teised saatsid oma kirjad meile, meie saatsime öösel siis need kirjad üle modemi järgmisele Euroopa \emph{node}-le, kes siis need omakorda laiali jagas.
                 
\question{BBS-i püstipanekuks on ju mingit tarkvara ka vaja?}

See oli nagu suhteliselt sellise paketina saadaval, samamoodi BBS-ist tõmbasid alla. Mingi Maximus BBS või midagi sellist, ja see oli selline vahva platvorm. Tõmbasid \emph{boot}-imisel BAT failiga üles, see jäi modemist ootama sisse tulevat kõnet ja kogu lugu. Seal all olid siis põhimõtteliselt faili kataloogid ja meilisuhtlus ja kasutajate haldus.

\question{BBS-i sisse helistamiseks ei olnud mingit eraldi softi vaja?}

Tavaline terminali soft oli, see  oli vist tollal isegi, ma pakun, enamusele opsüsteemidele olemas. Ma praegu muidugi oletan, aga kuna tollal oli ka suur osa ju \emph{mainframe}-del, nendega suhtlemine käis üle telneti.

\question{Ma miskipärast mäletan Norton Commanderi sees mingit helistamisvõimalust}

Võib olla. Seda mina ei taibanud kasutada. Mis kellelgi käepärast oli. Sellega sai siis juhtida nii kasutatava modemi režiimi, terminali režiime, sealt sai alla tirida tarkvara, see oli meie tegevuste põhiskop lisaks siis mängimisele ja selle tarkvara uurimisele, mis me saime.
                 
\question{Ehk, kogukond tuli põhimõttelielt BBS-i adminide hulgast. Aga tuumiku ümber pidi ju olema ju ka kasutajaid. Oskad sa suurusjärgus hinnata, palju neid võis Eesti peale olla?}

Ma arvan, et alguses, üheksakümnenda aasta paiku, võis olla mingi paarkümmend kasutajat per \emph{node} ja neid \emph{node}-sid oli ka nii viie kuni kümne ringis. Hiljem, interneti tuleku eelsel ajal, läks asi juba päris suureks ja massiliseks aga selleks ajaks olime meie juba sellest kogukonnast eemaldunud. Peamiselt seetõttu, et äri võttis kogu aja üle. 

\question{Arvutame siis. 20 inimeste per \emph{node}, 5-10 \emph{node} teeb\ldots} 

Vast paarsada inimest üle Eesti, neid võiks ka nagu rohkem olla. Tollal oli ka see asi, et igalühel ei olnud oma arvutit ja oma modemit vaid see oli selline \emph{round-robin}, et 10 inimest sama arvuti ja modemiga. 

\question{Nojah, klassitäis kaake helistab sisse, mine võta kinni, palju neid seal on}                 

Ei, vaata, neid \enquote{klassitäis kaake} nagu väga palju ei olnud, sest et ikkagi enamasti olid meievanused tegelased, aga olid ka sellised natuke vanemad tegelased, kes sellega tegelesid. Päris sellist akadeemilist seltskonda, teadlasi ja uurijaid, ma ei mäleta sealt. Neil olid ilmselt omad vahendid ja võimalused. Ka Usenet oli kusagil olemas.

\question{Kas Usenetil olid mingisugused konkreetsed grupid ka, kus palju eestlasi käis?}

Ma Useneti Interneti-eelsest kasutusest palju ei tea. Ma arvan, et seal oli peamiselt akadeemilised kasutajad.

\question{Panite oma HNS-i püsti ja hakkasite Nõukogude Liidu avarustest juppe ja neid Eestis maha müüma?}

Pigem vastupidi. Me hakkasime tooma Saksamaalt arvutijuppe, neid siin kokku panema ja siis Eestis maha müüma. Võib-olla tänu sellele, et, isa kõrvalt tekkis varakult selline impordi-ekspordi kogemus, mis tollal oli üllatavalt haruldane kompetents. Et kuidas väljamaalt midagi osta ja üle tollipiiride Eestisse tuua. See oli (20 aastat enne e-poode) siiski nagu suhteliselt haruldane teadmine. Esiteks, kuidas leida üldse see kontakt, kellele helistada, Kuidas talt hinnapakkumist saada. Sul ju ei ole aimugi, kes müüb. Sa ei tea, kellele helistada, et talt üldse hinnapakkumist küsida. 

\question{Aga kust sina teada said?}

Tänu sellele, et isa oli selline aktiivne tegelane. Kuna tema  inglise keelt väga ei osanud, siis ma pidin jooksvalt ka tema asju ajama ja siis tema eksimustest ja õnnestumistest, eks siis sai õpitud. 

\question{Eks me kõik seisame hiiglaste õlgadel. BBS-induses alguses mingit ärilist aspekti ju ei olnud?}

Ei. Puhas selline fänlus. Paljuski seisis ta kahel jalal. Esiteks suhtlemine, ehk  vestlustoad, inimesed omavahel suhtlesid erinevatel teemadel, selline community värk. Ja teine oli siis softi vahetamine.

\question{Tollel ajal hakkasid ju esimesed jutukad ka tekkima?}                 

Jah, ma arvan, et  jutukad saidki paljuski alguses nendest samadest BBS-ide tubadest.

\question{Mis need esimesed olid? Ma isegi ei mäleta nimesid, ei ole kunagi neis käinud?}

Ma jutukates ei ole väga palju olnud. Kas OK jutukas\index{Jutukad!OK} ei olnud üks ja Cafe\index{Jutukad!Cafe} vist oli teine. Need hakkasid tekkima siis, kui ma nagu enam väga selle sotsiaalse tegevusega ei tegelenud, kogu aeg ja energia läks oma firma arendamisele.
                 
\question{Kuidas see äri tol ajal toimus, sest üheksakümnendate keskel oli suhteliselt palju kogukondlikku toimetamist, kasvõi .EXE tegemine?}

Jah. Ma arvan, et too äri seisis sellesama kogukonna õlgadel, mis Fidonetist  alguse sai. Eks lõpuks pidid ju kõik kusagil tööd tegema. Ja pigem lihtsalt needsamad suhted ja asjad liikusid ärisse edasi. Paljuski needsamad nimed, kes ka seda ajakirja .EXE\index{.EXE} tegid olid ka Fidonetist tuttavad. 

\question{Sina keskendusid siis täitsa ärile?}

90.-te algusest või keskelt nagu läks enam-vähem selline üheteisttunnised tööpäevad ja. 

\question{Sealt kõrvalt vist väga palju enam programmeerimiseks aega ei jäänud?}

Ei. Me tegelesime eelkõige riistvara vahendamisega. Riistvara, võrgud, selline suhteliselt primi tegevus. HNS\index{HNS},  hilisem Zebra Infosüsteemid\index{Zebra Infosüsteemid}, nagu tarkvaraarenduseni ei jõudnudki.

\question{Isegi tavalise võrgu ehitamine oli ju koaksiaalkaablil?}

Koaksiaalkaabli vedamine oli mul väga selge. Mitmete tänaste suurfirmade laudade alt sai roomatudja tolmu pühitud ladudest ja seintelt ja lagedelt.

\question{Jaa. Mäletan Ühispanga kontorit, kus kontoriarvutid olid seljaga kliendi poole ja kaabel jooksis masina juurest masina juurde. Järjekorras seistes oleks võinud lihtsasti termika maha keerata ja terve kontor oleks seisma jäänud.}

Siis, kui me saime kunagi Seesamile\index{Seesam Kindlustus} IBM Token Ring nimelist võrku vedada, mis oli siis
 esimene selline tähtkujuline topoloogia, millega me kokku puutusime, millel olid sellised rusikasuurused stepslid, siis see oli täielik müstika.
 
\question{Kust teil tuli mõte sihukese müstikaga tegelda, see hakkab ju tasapisi üle piiri kasvama, mille endale lihtsalt katsetades selgeks teeb?} 

Selles mõttes, et ega nagu äris ikka. Sa võtad mingeid riske ja ütled, et \enquote{loomulikult me saame selle asjaga hakkama}. Ja mis see siis nüüd ära ei ole. Hakkad tegema ja  selgub, et  kõik töötabki niimoodi, nagu ette nähtud.
Ja ega  nende võrkude ja asjade üles panek ei olnud  progemisega võrreldes nagu mingi eriline tegevused. Lihtsalt konfigureerid süsteemi ära ja jalutad koju.

\question{Tol ajal koolist niisugust teadmist vist üldse saada ei olnud võimalik}

Absoluutselt. Mina lõpetasin polütehnikumis\index{Koolid!Tallinna Polütehnikum} raadioside ja levi eriala. See valdavalt põhines lamp-elektroonikal, kuigi meile õpetati ka pooljuhte ja nii edasi, aga loogilisi skeeme, loogilisi ahelaid, kõike seda me saime vist pool aastat. Ja sedagi niimoodi teoreetiliselt. Enamus  meie  elektroonika õppimisest polütehnikumi ajal oli väga selline analoog elektroonika: lambid, elektromehaanika, samm-valijatel põhinevad telefonijaamad. Noh, mis oli selline paras küberpunk tänapäeva mõistes juba. 

\question{Kui ma kuulan su juttu, siis sealt kumab välja soov asjadest aru saada, mõista, mis on karbi sees?}

Absoluutselt. Et ma läksin polütehnikumi, oli pigem nagu selline perekonna traditsiooni järgimine. Ma olen soodumuselt pigem nagu humanitaar olnud, kuna sinnamaani, ehk tehnikumi minekuni, olid mul neljad-viied kõik humanitaarained: keeled, kirjandus. Kõik reaalained olid kahed-kolmed.

Ilmselt siis tasub õppida seda, mida sa ei tea, ülejäänud tuleb niigi, lihtsalt. 

Aga noh, see on andnud  selle tugeva külje või plussi või aluse, et sa oskad asju, millest sa aru ei saa, üldistada või teisendada sellisteks mustadeks kastideks, millel on mingid defineeritud sisendid ja väljundid ja mille põhjal saad sa mingeid järeldusi  selle musta kasti sisu kohta. Selline paradigma oli seal koolituses pidevalt olemas, ma arvan, et see on siiski selle põhja ja vundamendi andnud.
                 
\question{Nojah, mis seal kasti sees on, ei jõua sulle keegi õpetada, sest homme on seal teine asi. Aga lähenemine on kasulik.}

Vaata, tollal muutused olid palju aeglasemad, et XT-d olid ikkagi nagu aastaid ja 286-t oli ka ikka aastaid, enne kui 386 ja 486 tulid. Lihtsalt nüüd on see muutuste tempo nagu palju radikaliseerunud.
                 
\question{Huvitaval kombel see alati tundub nii, et just praegu on palju kiirem, kui vanasti}

Võib-olla jah, on see, et vanemaks saades elu tempo ise muutub.

\question{Mis hetkel see kogukond hakkas selgelt alla jääma sellele, et igaühel oli laen ja liisin ja pere?}

BBS-i kogukond tegelikult oli ju mitte ainult need \emph{bulletin board}-id vaid toimusid ühisüritused. BBWinterid\index{BBWinter}, BBSummerid\index{BBSummer}. Iseenesest, need said alguse just sellestsamas süsoppide esimesest kokkutulekust, sealt hiljem hakati juba üritusi laiemalt tegema, kuhu olid kutsutud ka BBS-ide kasutajad. Ja seda tegelikult jätkus veel Interneti tulekust veel edasigi, et siin vist äsja veel arutati, et kellel veel BBS töötab. Ma üldse ei imesta, kui veel leitakse Eestist mõni töötav BBS kusagil virtukas tiksumas. 

Ma arvan, et minu jaoks ta loomulikult vajus laiali rohkem sellega, et ise ei jaksanud sinna enam panustada. Aga seal elu ja tegevus toimus veel aastaid-aastaid pärast sedagi. Ta hakkas  laiali vajuma sellest, kui internetipõhised keskkonnad hakkasid  kasutajaid lihtsalt üle võtma, kus suhtluskeskkond muutus  igapäevase töö  ja muude tegemistega seotud keskkonnaga ühtseks keskkonnaks, kus modemiga kuhugi helistamine tundus nagu pisut arusaamatu.

\question{Et kui BBS-is vahetati faile ja aeti juttu, siis Internetis sai tööd ka teha}

Absoluutselt, Internetis olid need Cafe ja OK jutukad  olemas ja ega enne Facebooke ja Rate-sid olid ju ka olemas Geocities ja mis iganes need keskkonnad olid. Ega need ei ole mingid uued asjad. Nad on vahetanud kesta ja vormi ja platvormi ja värvi ja natuke funktsionaalsust, aga inimesed on juba 30-40 aastat liikunud sellesama tegevusega  ühest keskkonnast teise.
                 
\question{Kes BBSummereid ja BBWintereid korraldas ja kes seal käisid?}

Ma mäletan ühte korraldajat, kelle kasutajanimi oli vist Kristrap aga Piret Part\index[ppl]{Part, Piret} oli vist pärisnimi. Tema oli üks kes aitas hiljem neid üritusi korraldada.

\question{See oli puhas kogukonna värk, mingit sponsorit taga ei olnud?}

Hiljem, kui üritused suuremaks läksid, siis me HNS-iga firma poolt loomulikult sponsoreerisime. Aga alguses need üritused olid piisavalt väikesed, et 10 inimest omavahel kokku tuleksid, natuke asja arutaksid ja selle juures mõned õlled teeks ei vaja sponsorit. Hiljem  arvutifirmad toetasid, samad inimesed töötasid ju arvutifirmades paljuski, olid olulised tegelased kui mitte omanikud, ja panustasid.
                 
\question{Ehk, Eesti Fido kogukond läks sujuvalt üle Eesti IT-tööstuseks?}

Jah. Absoluutselt. Ega paljud tuttavad nimed on ju sealtsamast pärit. Tõnu Samuel näiteks on ju samamoodi sealt keskkonnast pärit. Ma arvan, et lihtsam on võtta ja üles otsida tollased nimekirjad Fidonetist, mingi jututubade \emph{printout}-id, mida vist Mamers\index[ppl]{Mamers, Tarmo} peab ja vaadata, kes need nimed on, kes seal eksisteerivad. Ma arvan, et sa leiad nad praeguste it-meeste ja muude asjade hulgast üles.

\question{Kes neil üritustel käisid? Süsopid, ma saan aru, aga lisaks?}
                 
Ega ma ei oska sulle öelda. Süsopid loomulikult, aga eks oli neid, kes ei tahtnud, ei viitsinud või ei saanud ise BBS-i pidada. Aga kellele see oli lihtsalt üks selline asi, mida arvutiga teha. Külastada BBS-e.

\question{Nojah, kuna progemiseks olid barjäärid kõrged ja kogu aeg mängida ei jaksa, siis tehti midagi muud ka.}

Eks mõned tulidki läbi progemise huvi. Minule endale, tuli see läbi mänguhuvi, eks ole. See oli võimalus suhtlemiseks ja tarkvara vahetamiseks,  ka tehniliste teadmiste vahetamiseks.

Tollal kusjuures ju suhtlemine oli oluliselt raskem, et kui kõigil ei olnud isegi mitte kodus telefoni. Tänapäeval tundub  kõik on nagu käeulatuses, et sa pead lihtsalt taskust telefoni võtma, Google'isse otsingu panema. Tollal sa pidid otsima telefoni, mõtlema, kellele helistada, et küsida, kas ta teab kedagi, kes teab midagi. Fidonet andis ju ka  selle võimaluse, et sa said avalikku \emph{board}-i panna mingi küsimuse, et kas keegi teab, kuidas lahendada ühte või teist probleemi.

\question{Tuli vastuseid ka?}

Kindlasti. Kus nad pääsesid. Eks see sõltus  küsimusest. Eks seal oli asjalike jutte, olid oma läbu kohad, kus niisama jaurati, tehnilised vestlusringid.
                 
\question{Jah, aeg paneb asjad teise konteksti. Kui sul isegi kodus telefoni ei ole, siis võimalus rahvusvaheliselt inimestega suhelda on märkimisväärselt teise väärtusega, kui siis, kui sul on taskus mobiiltelefon ja Internetti ühendatud arvuti alati käepärast.}

No just. Mõtle sellele, et Google'it ei olnud tollal.

Google oli sul üle laua su kolleeg, naaber ja sõber ja sul endal pidi olema selline kontaktibaas ja varamu piisavalt suur ja lai, et teaksid kedagi, kes teaks kedagi, kes teab kedagi, kes oskab sulle öelda midagi.
                 
\question{Kas sa oled nõus Pronto ütlemisega, et väga paljus seesama kontaktibaas võimaldas väga loomulikult kogukonnast ärisse üle minna sest ka äris sõltus palju kontaktidest?}

Seda võiks ka nimetada \emph{street reputation}-iks, eks ju. Sul oli \emph{credibility} mingil määral olemas. Sind juba teati ja tunti selles keskkonnas. Kui tänapäeval räägitakse \emph{Estonian Mafia}-st, siis tollal see oli Fidoneti seltskond.

Loomulikult, eks paljud meie kliendid tulid läbi Fidoeneti või vähemalt teadsid meid sealt kaudu.

Paljud klientidest töötasid, eks ole, mingis pangas või firmas hiljem, firmad laienesid, tahtsid saada arvuteid. Kusagil oli neil ju palgatud mingi itimees, kes pidi selle probleemi lahendama ja ega tal ka ju ei olnud Google'it või e-poodi, kust  parimat pakkumist küsima minna. Tal oli endal ka inimesed, keda ta teadis ja usaldas kelle käest siis seda pakkumist minna küsima.
                 
\question{Ei olnud nii, et lähed poodi: \enquote{Palun mulle 16 arvutit}.}

Ütleme niimoodi, et ega see arvutiäri alguses oli ka see, et ega kuna valuutat ju väga palju kellelgi ringelnud, siis laoseisud olid ju olematud. Põhimõtteliselt võeti ettemaks, ettemaks maksti välismaale, selle eest oodati, kuni arvuti kohale laekus, siis pandi see kokku ja tarniti kliendile. Kui hästi läks, sai alla kuu aja kätte. Et ka see eeldas tegelikult ju usaldust, et sa annad kellegile nagu \ldots Ta maksis 1000 raha\ldots arvutikategooria mõttes hinnad ei ole eriti muutunud hea arvuti oli üle 1000 ja tavaline 1000.

See, et sa annad mingile matsile selle raha ära, ta ütleb, et \enquote{ära muretse, kuu aja pärast saad kätte}. See eeldab üksjagu usaldust,  ega valuutat ei olnud, enamasti tehingud alguses tehti rublades. Rubla ei olnud konverteeritav millekski muuks kui rublaks. Ja oli veel see aeg, kui paljudel asjadel oli kaks hinda: ülekande rubla hind ja sularaha rubla hind. Odavam oli sularahas, sellepärast et sa ei saanud alati pangast sularaha kätte. Olid mingid kindlad hetked, millal panka toodi sularaha ja siis sa pidid teadma, kas õigeid inimesi õiget aega, et saada sularaha.
                 

\question{See muidugi seletab kõiki neid legende, kuidas arvutifirmas ja pangas hoiti sularahapakke kuskil kapis ja vetsus ja kus iganes.}

Kui taheti midagi ülekandega osta, siis see oli nüüd meie enda valik, et kas me müüsime midagi valuuta või rublade eest. Kui  ülekande eest otsustasime müüa, siis oli hind kallim lihtsalt puhtalt seetõttu, et pärast selle raha kätte saamine pangast oli nagu oluliselt keerulisem.

\question{Ja sellest ajast sa oledki jäänud niimoodi arvutitega tegelevaid inimesi juhtima?}

Nojah, mul on nagu see taust selline, et mida aeg edasi, seda enam on mind huvitanud rohkem sisulised asjad, kuidas asjad töötavad. Ja vähem huvitanud inimeste juhtimine. Ütleme niimoodi, et inimesed on keerulised, arvutid on lihtsad.

\question{Kuidas sa infoturbe ja selle maailma juurde jõudsid?}

Esimest korda me jõudsime läbi väga praktiliste sammude. Me nimelt häkkisime Täitevkomitee arvuteid. Selleks, et sinna ligi saada ja mängima saada me avastasime, et tollal Õnnepaleeks kutsutud majas on olemas üks modemite peal töötav teenus, mille 
 kaudu sai abielusid, sünde ja surmasid registreerida. Ja muu hulgas sellesama modemi otsas sai eraldada kortereid. Nimelt kortereid ei saanud tollal osta, vaid neid eraldati sulle riigi poolt. 

\question{Ja teie avastasite koha, kuhu sai sisse helistada ja eraldada kortereid?}

Me avastasime, et sinna sai sisse helistada, aga teenus oli parooliga kaitstud ja parool oli jällegi eesnimi ja perekonnanimi. Me alustasime nii-öelda sellest tagumisest otsast, sellel infoturbel.

Mina ise sattusin Privadori\index{Privador}, siis juba  10-15 aastat hiljem aastal 1990, kui Tarvi Martens oli tollasest Küberneetikast\index{Küber} teinud investorite kaasabil sellise asja, mida tol ajal nimetati \emph{spin-off} ja mida tänapäeval kutsutakse \emph{startup}. Privadori  eesmärgiks oli  digitaalselt signeeritud dokumentide pikaajalise tõestusväärtuse loomise süsteem nimega TruSign. Seda muidugi hakati tegema kaks aastat enne ID-kaardi projekti algust, enne kui ühtegi signeeritud dokumenti keegi näinudki polnud.

\question{Väga huvitav. Krüptot enam paljakäsi ei tee, selleks on haridust vaja. Ehk, juba üheksakümnendate lõpus pidid omavahel kokku saama inimesed, kes olid iseõppijad ja minigid teistsugused inimesed, kes kindlasti ei olnud iseõppijad. KUidas see käis, seal mingisugustu hõõrumist ei tekkinud?}
                 
Enamus tollastest kolleegidest olid vanad tuttavad Fido ajast. Mina Privadori liitusin  küll turunduse ja müügi funktsioonis. Alles hiljem hakkasin tootejuhtimise ja nii-öelda juhatajana seal tööle. Aga algne funktsioon oli mul seal pigem müük. 

\question{See Fido seltskond ei olnud väga suur ju}

Ei olnud. Tegelikult kogu see seltskond, kellel üldse oli üheksakümnendatel ligipääs arvutitele, ei olnud väga suur. See oli veel see aeg, kui arvutid olid peamiselt firmades aga mitte kodudes. Üheksakümnendate lõpus alles hakkas tekkima see trend, kus firmad olid enam-vähem arvutitega varustatud, hakati ostma rohkem rakendustarkvara (või noh, ütleme turu trendid liikusid rohkem rakendustarkvara poole) ja eraisikud hakkasid endale koju arvutit ostma.

\question{Nõo kool oli juba pikalt olemas olnud selleks ajaks, sealt tuli igal aastal paarkümmend aruvit-inimest välja?}

Ega tegelikult  sovhoosidest ja kolhoosidest parematel olid omad arvutuskeskused olemas juba nõukogude ajal. Arvuti kui selline Eestis ei tekkinud päris üheksakümnendatest, vaid see ikka oli ammu enne minu sündi olemas. 
